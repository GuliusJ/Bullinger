<?xml version="1.0" encoding="UTF-8" ?>
<letter id="37095">
<nr>37095</nr>
<correspondents>
	<originator>Johannes Pontisella</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>14. September 1567</date>
</space_time>
<vo>Zürich StA, E II 375, 79. / Orig. Aut.</vo>
<dr>Gr. III, 29. Exc.</dr>
Te, vir clarissime, pro Gedeone nostro multum laborasse res
ipsa declarat. Nos vicissim gratos et memores habebis. Addo
hoc: nos ultra hunc annum vobis non molestos futuros,
siquidem ex fratris ipsius morte aliquantulum rei accessit,
ut ex propriis fere sustentari possit. Scipio Lentulus
tandem 2 coronatos illos misit, quos hisce literis inclusi,
et literas quoque tibi inscriptas mitto. Novarum rerum nihil
habemus, omniaque apud nos satis bene se habent; laus
benignissimo deo. Dominus deus te nobis diutissime incolumem
servare dignetur.
Vale et m[e] et filium meum commendatum habe. Salutem ex me
dicas, cuperem, clarissimo viro domino Gvalthero, domino
Ludovico Lavatero necnon filiis ac generis tuis reliquis,
viris doctissimis.
Curiae Rhętorum  14. septembris anno 1567.
Iohannes Pontisella, tui
studiosissimus observantissimusque.
Clarissimo viro domino Heinrycho Bullingero,  Tigurinae
ecclesiae antistiti, domino meo observandissimo.
</content>
</letter>