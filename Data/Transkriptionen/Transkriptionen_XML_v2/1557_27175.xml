<?xml version='1.0' encoding='UTF-8'?>
<letter id="27175" year="1557" lang="lat">
<correspondents>
	<originator>Gereon Sailer</originator>
	<addressee>Bullinger</addressee>
</correspondents>
<space_time>
	<place>[Augsburg]</place>
	<date>20. August 1557</date>
</space_time>
<record>Zürich StA, E II 346, 355.  Orig.(Aut.)</record>
<print></print>
<statue></statue>
<content>
Centenę literę non sufficerent ad scribendas portentosas et inauditas rerum difficultates; sed simul presentia et abitus tabellarii non admisit plura.
Sufficiat tibi hoc unum, quo insignis calamitas auguranda est, que nobis et vobis impendet.
Rex Gallię vel prorex contestabilis S. Quintinum novo presidio et commeatu munire voluit.
Regis Anglię exercitus hoc in tempore rescivit, abiturientes a Quintino vulneribus adfectos prostravit ita ut aliquot milia peditum et equitum Gallici
exercitus sint extincta.
Contestabilis, comes a Rheno, Rokgrad et plerique ex maxima Gallicarum familiarum nobilitate sint vel capti vel interempti.
Tria millia peditum Germanicorum capta et ea lege dimissa, ut nunquam se sinant adversus Austriacam domum conduci.
Pfaffi erigunt cristas, non ideo quod Gallus evangelio faveat, sed quod fractis illius viribus Anglus commodius papatum defendere possit.
Polwilerus animosior factus sua aget; Germania sentiet denuo, quid sit futurm ex hac strage.
Hac
calamitate fiet, ut pleraque emergant clandestina facinora, que hactenus latuerunt abscondita.
Nostra unica salus fuit ex hoc, quod Gallus Hispanos et Hispani Gallos a proposito retraxerunt.
Vale.
<timestamp>Ocyssime, 20. augusti anno 57</timestamp>
<signature>G[ereon] t[uus].</signature>
Equites, quos nigros vocant, sub Ernesto Brunsvicensi et Ericho Brunsvicensi militantes potissimam huius victorię partem obtinent.
D. Hainricho Bullingero, viro doctissimo et pientissimo, domino et fratri charissimo.
^$Z(ü)rch.
</content>
</letter>