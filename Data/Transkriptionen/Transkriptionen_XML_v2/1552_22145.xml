<?xml version='1.0' encoding='UTF-8'?>
<letter id="22145" year="1552" lang="lat gr">
<correspondents>
	<originator>Johannes von Ulm</originator>
	<addressee>Bullinger</addressee>
</correspondents>
<space_time>
	<place>Oxford</place>
	<date>27. Juli 1552</date>
</space_time>
<record>ZÃ¼rich StA, E II 369, 197. [Orig. (Aut.)]</record>
<print>Zur.lett. III,  S. 454.</print>
<print>Ep.Tig. III,  S. 300.</print>
<statue></statue>
<content>
S.  Crucior miser tuarum expectatione, quas quidem credo iam
datas esse; sed vehementer timeo, ne etiam ipsae pereant.
Oro igitur eas renoves,  praecipue ad principes. Warwicensis
Berwicum magno comitatu initio maii est profectus, propediem
rediturus. Dux vero noster superioribus diebus hic prope
Oxonium fuit in praedio, quod illi ex haereditate demortui
Suffolciensis obvenit. Accessi illum, et de more academiae
salutavi. Is sodolitio nostro tres damas rogatu meo donavit.
De te autem (ita vivam) peramanter, quid agas, quid valeas
interrogavit. Cui ego quae visa sunt respondi. Tuum nunc
est, tuae sunt partes ut quamprimum rescribas. Fac, obsecro,
ut intelligam me meaque tibi curae fuisse; quod fiet, si
Alexandri in tua ad Warwicensem epistola in eam quam volo
partem mentionem feceris. Salutem tibi dicit Scinnerus.
Martyr abest. Oxonii,  6 calend. augusti, raptim.
Chirothecae bona fide uxori tuae reddentur. Vale, mi
charissime et observandissime Bullingere.
Tuae amplitudini addictissimus,
I<lang lang="gr">w</lang>hannes ab Ulmis.
Clarissimo viro d. Bullingero, Tiguri, domino suo
colendissimo.
</content>
</letter>