<?xml version='1.0' encoding='UTF-8'?>
<letter id="35024" year="1565" lang="de">
<correspondents>
	<originator>Bullinger</originator>
	<addressee>Joachim Bäldi</addressee>
</correspondents>
<space_time>
	<place>Zürich</place>
	<date>9. März 1565</date>
</space_time>
<record>Zürich ZB, Ms F 59, 330. / Orig.(Aut.)</record>
<print></print>
<statue></statue>
<content>
Frommer, eerenvester und etc. (?) insonders günstiger herr, min willig dienst und alles guͦts sye üch bevoran.
Ich hätte üch nitt geschriben, wo dises brieffli mir nitt dise wuchen zuͦkummen were uß den Pündten mitt begär, ich wolle inn üch zuͦsänden, das ouch hiemitt thuͦn.
Sunst hab ich gar nüt, über das ich üch hütt 8 tag zuͦgeschickt hab; hoff, es sye üch alles wol worden.
Alein wirt von Chur geschriben, das die uffruͤrigen das schloß Ramüß dem bischoff anzünt und verbrent habind.
Sobald das har kumen ist, habend es min herren hinab gen Baden geschickt; dann erst morn söllend die botten verryten.
Zürych, Lucern, Schwytz und Glaris söllend ryten in die Pündt, in namen aller eydgnossen zuͦ scheyden; gott gäbe, das es vil beschiesse und alles guͦt werde.
Wyters weiß ich diser zyt nüt.
Gott mitt üch.
<timestamp>Datum Zürych  9. martij anno 1565.</timestamp>
Der üwer allezyt.
Dem frommen, eerenvesten herren Jochimen Beldi, alltem landtammen zuͦ Glaris, minem günstigen, lieben herren.
                               Glaris.
</content>
</letter>