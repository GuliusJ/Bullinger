<?xml version='1.0' encoding='UTF-8'?>
<letter id="33131" year="1563" lang="lat">
<correspondents>
	<originator>Charles de Jonvilliers</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>12. September 1563</date>
</space_time>
<record>ZÃ¼rich StA, E II 368, 285. / Orig.(Aut.)</record>
<print>Ep.Calv. 4021 (XX, 151f)</print>
<statue></statue>
<content>
S. Nudius tertius, clarissime vir, literas tuas accepi, in quibus
erant, quas ex Polonia acceptas misisti.
Heri fasciculum illum
tuli ad d.
Calvinum: perlegit ipse, quas d.
Stanislaus scripsit,
a quo etiam nuper [literas]  acceperat.
Alia duo scripta cursim
vidit, nec perlegit.
Sub finem alterius scripti Gregorii Pauli
minas risit.
Aderat d.
Beza.
Denique vanis istorum
imaginationibus et ineptiis se breviter iam respondisse dixit.
Tunc aliud non addidit.
Hodie quum Linettus noster Lugduno
reversus esset, d.
illi Stanislao respondit paucis ad ea quae
petit, eumque ad suam Admonitionem et Epistolam remittit, nisi
copiosiorem huius rei tractationem petere malit ex aliis eius
libris.
Tandem scribit, fore ut aliquid Gregorius iste
extorqueat.
Haec summa est literarum, ac paucis  quaestionem de
invocatione solvit.
Exemplar, quod perbreve est, mittetur tibi,
si ita videatur.
Caeterum spero aliquid contra Stancarum
aliquando scripturum.
Iam literas illa Polonicas remitto.
Lubenter quidem, si quid amplius dictare vel dicere libuisset de
illa controversia, excepissem ac tibi misissem: sed hominis
brevitatem nosti.
Si qua in re alia meam operam tibi fore usui
putes, ex animo obsequar.
Tuo nomine d.
Calvinum, d.
Bezam, Budaeum et alios salutavi, qui
te omnes reverenter salutant.
Tuos omnes salvos esse cupio.
Dominus te diu servet incolumem, spiritu suo regat laboresque
tuos benedicat.
<timestamp>Genevae  12. septembris 1563.</timestamp>
Carolus Ionvillaeus tui
observantissimus.
Clarissimo viro d.
Henrico Bullingero ecclesiae Tigurinae fido
pastori plurimum mihi observando.
Tiguri.
</content>
</letter>