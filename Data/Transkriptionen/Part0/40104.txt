<?xml version="1.0" encoding="UTF-8" ?>
<letter id="40104">
<nr>40104</nr>
<correspondents>
	<originator>Hans Liner</originator>
	<addressee>Bullinger.</addressee>
</correspondents>
<space_time>
	<place>St. Germain</place>
	<date>27. November 1570</date>
</space_time>
<vo>Zürich StA, E II 351, 258. / Orig. Aut.</vo>
Laus deo 1570 adj 27. no[vem]bris in St. Germain.
Erwurdiger, hoch-und wolgelerter herr, euch sey mein willig
dienst jederzit etc. bevor. Wist, mir ewer schriben sampt
den  bruͤchlin kollender woll worden; bedanck mich gantz
dienstlich mit pit mich solichs und anders lassen verdienen.
Ich bin sonst euch vill zuͦ thuͦn; so ist mir dis
pacguet
vor datto spat worden, darin ich acht ir werdt ain coppiam
haben von der instruction so chur-und fursten an die
ko[nigliche] m[ajesta]t in Franckrich
[gethan]; ist ain schöns schriben. So irs nit hand, lasen
michs wissen; schickh ich euch ain coppiam. Ich han nit mer
will; dan ich zoger funden hab, als ehr uff sin wolt, hat
ehr umb so vil verzogen. Gott ehrhalte euch mit seinen
hailgen gaben, amen, zu guttem gantzer christenhait. In
grosser ill.
Ü[wer]
w[illiger] diener Hanns Liner.
Dem erwurdigen, hoch-und wolgelertten herrn Heinrich
Bullinger der elter, der [chri]stelichen kirchen gethrewer
diener, minem erenden, geliebten herren in
Zürich.
</content>
</letter>