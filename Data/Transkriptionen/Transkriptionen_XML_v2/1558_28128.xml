<?xml version='1.0' encoding='UTF-8'?>
<letter id="28128" year="1558" lang="lat gr">
<correspondents>
	<originator>Kaspar Rudolphi</originator>
	<addressee>Bullinger</addressee>
</correspondents>
<space_time>
	<place>Marburg</place>
	<date>20. September 1558</date>
</space_time>
<record>Zürich ZB, Ms F 42, 236ff. / Orig. (Aut.)</record>
<print></print>
<statue></statue>
<content>
Gratiam et pacem a deo patre et domino nostro Iesu Christo. Amen.
Principio ago gratias, vir ornatissime, patri domini nostri Iesu Christi, qui me <lang lang="gr">ton oyranopethn</lang> notum et amicum fecit ac reddidit praesertim iis, per quos tanquam instrumenta media euangelion Christi filii ab aeterno geniti partim patefecit partim vero indies magis magisque patefacit ecclesiae suae per universum orbem sparsę, quemadmodum se manifestari voluit per patriarchas, prophetas et apostolos.
Quorum e numero, tu vir clarissime, mihi praecipuus occurris ac proinde in amicis meis maxime colendus.
Saepe equidem optavi coram videre ecclesiam ac bene constitutam rempublicam vestram, in qua, quemadmodum habet Paulus, <lang lang="gr">eysxhmonvs te kai eyprosedrvs apanta genetai.</lang> Ad quam invisendam aliquoties cohortor auditores meos, quemadmodum noverunt ex adolescentibus vestris,
qui me dialectica Philippi praelegentem audiunt.
Saepe optavi, inquam, sed hactenus impedivit <lang lang="gr">liuiatis te kai podagra</lang>, hostes perennes mei, quos tamen libenter sustineo secundum quod spiritum
patientię mihi impertit dominus <lang lang="gr">o pantodynamos</lang>, et agnosco paternam erga me peccatorem miserum
<lang lang="gr">toy aytokratoros pros hmvn</lang> mentem
<lang lang="gr">anurvpopauvs legv</lang>, qui ultra, quam ferre possumus, neminem tentat.
Quoniam ergo vestras humanitates coram cernere non licet visu corporeo, interim tamen mente vos video et audio, dum scripta vestra diligenter ac sedulo evolvo, cumprimis autem tua, vir humanissime.
Quae enim hactenus habere potui in Novum Testamentum (habeo autem
excellentię tuae commentarios in universum Novum Testamentum, cui nuper adcessit luculenta enarratio Apocalypseos apostoli ac evangelistae Ioannis), in his me oblecto animęque requiem quaero.
Adhibeo etiam Petri Martyris, doctissimi viri,- - - - - -
[Schluss von T. Schieß nicht abgeschrieben.]
</content>
</letter>