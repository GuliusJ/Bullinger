<?xml version="1.0" encoding="UTF-8" ?>
<letter id="29134">
<nr>29134</nr>
<correspondents>
	<originator>Philipp Gallicius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>28. August 1559</date>
</space_time>
<vo>ZÃ¼rich StA, E II 365, 267. / Orig. Aut.</vo>
S. Mittit ad me dilectus nobis Ioannes Fabricius rogans, ut ego ad tuam humanitatem scribam tam suo quam meo nomine; sese enim omnino non posse, quod hac nocte pepererit ei uxor nimium propere maximis cum doloribus desperatis iam rebus filiolam, quae non diu a nativitate vixerit.
Accepimus ergo tuae humanitatis literas simul cum dono preciosissimo, concionum nimirum tuarum in Ieremiam.
Tu benefacta benefactis tegis, quod ille dixit, ne perpluant; at nos nihil nisi gratias maximas agimus.
Scimus
enim nos tandem et referre debere.
Caeterum notabiliora, quae habemus, sunt haec: Italia hoc anno famem sentiet.
Romanum pontificem mortuum esse accipit et nobis nuntiat regius hic legatus.
Vini satis est in Valletelina, minus apud nos hic.
Foederum nostrorum loca montana et sylvestria re frumenaria satis abundant, foeni copia nusquam, armenta multa iuniora quidem emuntur hinc in Italiam abducenda, et quod primum sit: res evangelica apud nos in Foederibus peiore in statu, quam ante annos aliquot
erat, nunc non est; maioribus enim laudibus extollere non possum.
Dominus Iesus te caeterosque pios et doctos istic diutissime conservet incolumes.
Vale, vir humanissime, et Philippum tibi antiquum amicum redamare non desinas.
Ex Curia die 28. augusti 1559.
                                  Tuae humanitatis totus Philippus Gallicius.
Vere magno virod. Heinrycho Bullingero, bonis omnibus colendissimo.
 Tiguri.
</content>
</letter>