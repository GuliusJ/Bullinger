<?xml version='1.0' encoding='UTF-8'?>
<letter id="25078" year="1555" lang="lat">
<correspondents>
	<originator>Jean de Poix (seigneur de Séchelles)</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>25. Mai [1555]</date>
</space_time>
<record>Zürich ZB  Ms. F62, 492. / Orig.(Aut.)</record>
<print></print>
<statue></statue>
<content>
Quamquam non putem te latere reginam Angliae Mariam una cum
foetu periisse, nolui tamen obmit[t]ere, quin tibi
scriberem. Quid autem post ipsius di[s]cessum actum sit,
nihil adhuc audivi; spero tamen evangelium ibi restitu[tu]m
iri brevi. Rex Navarae non mortuus est, valde tamen
egrotavit. Episcopus Viennensis ita pure et aperte
evangelium in suo episcopatu predicavit, ut non dubitaverit
vocare missam abominationem. Rex Galliae iussit illum ad se
venire, ut illic rationem suae doctrinae red[d]at. Hunc
itaque vobis com[m]endo, ut pro eo dominum omnipotentem
oretis. De inimicis veritatis, qui semper aliquid novi
contra d. Calvinum moliuntur, nihil tibi scribo eo, quod
satis noveris. Faxit autem deus omnipotens, ut omnia in suam
gloriam vertantur. Vale, sincerissime dei minister. Si quid
aliud novi intel[l]igere possim, tibi significabo. Hanc
raptim interea tibi 
scripsi ex Berna perindie ascensionis domini.
<signature>Tuus ex animo Sechelles.</signature>
<address>
Doctissimo atque pientissimo viro d. Bulingero, ecclesiae
Tigurinae pastori vigilantissimo, amico suo colendissimo.
                       Tiguri.
</address>
<note>(richtig: perendie = übermorgen  -  25. Mai /Himmelfahrt 1555: 23.Mai)</note>
</content>
</letter>