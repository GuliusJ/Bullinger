<?xml version='1.0' encoding='UTF-8'?>
<letter id="23011" year="1553" lang="lat">
<correspondents>
	<originator>Franciscus Niger</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>26. Januar 1553</date>
</space_time>
<record>Zürich StA, E II 365, 147.</record>
<print>Gr. I,  S. 283.</print>
<statue></statue>
<content>
S. D.   Philippus Galitius, Curiensis minister, paucis ante
diebus tuas ad me, praestantissime Bullingere, literas misit
una cum iis, qua ad d. Vergerium scripseras; ego vero illas
per fidum nuntium statim ipsi Vergerio in Valle Tellina nunc
agenti, quemadmodum postulaveras a me, reddendas curavi, ut
facile ex eius responsione coniectare te posse arbitror. Si
qua autem in re alia tibi ac caeteris istic patribus,
dominis meis colendissimis, commodare hic possum, ecce me,
qui id libenter atque ex animo sim effecturus. Vale interim
in domino ac nos, ut facis, amare perge. Clavennae,  26.
ianuarii 1553.
<signature>Tuus, quicquid est, Franciscus Niger.</signature>
Meas literas ad Coelium nostrum Basileam cum tuo commodo
transmittes; nulla enim in hoc mihi celeritas nuncii, sed
tantum fidelitas quęritur. Iterum vale.
Praestantissimo viro d. Heinricho Bullingero, verbi dei
ministro, suo [domino plurim]um observando.
                                          Tiguri.
</content>
</letter>