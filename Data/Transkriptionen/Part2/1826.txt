<?xml version="1.0" encoding="UTF-8" ?>
<letter id="1826">
<nr>1826</nr>
<correspondents>
	<originator>Bullinger</originator>
	<addressee>Matthias Erb</addressee>
</correspondents>
<space_time>
	<place>Zürich</place>
	<date>8. Dezember 1543</date>
</space_time>
<vo>Autograph: Basel UB, Ms Ki. Ar. 25c, 66r., Nr. 50 (Siegelspur)</vo>
<vo>Kopie: Zürich ZB Ms 53, 201</vo>
<dr>Ungedruckt^&xVgl. Diss. Felix Mundt, Berlin (2004 in Arbeit)^&x{</dr>
<re>Lobt Erbs Einsatz für den jungen [Hans Wilpert] Zoller, der inzwischen einer Tätigkeit im Handel zuneigt; eine solche ist dem höfischen Leben vorzuziehen. Wünscht sich sehnlich, Erb einmal in Zürich zu sehen. Dankt für die Kopie des Briefes von Beatus Rhenanus, der bei Bullinger in höchstem Ansehen steht und von dem er weitere historische Forschungen erhofft. Vor einigen Tagen sind die eidgenössischen Söldner aus dem Krieg in den Niederlanden zurückgekehrt; Bullinger wäre dankbar für sichere Informationen über den Reichstag zu Speyer. In Zürich herrscht Eintracht unter den Pfarrern; Grüße.
</re>
<tx>Gratiam et pacem a domino.
^$Ego diligentiam tuam laudo, quam in negotio Zolleri,
iuvenis a me tibi iniuncto, fideliter praestitisti.<f1>Vgl. oben Nr. 1793, 2-13; 1806, 2-30.<fe> Dominus
rependat tibi. Quod non successit, ita nimirum fuit domini
voluntas. Applicuit interim animum adolescens ad mercaturam.
Utinam illi faustum sit et salutare! Plus id quidem probo
quam vitam aulicam.
^$Polliceor autem pro illa tua fide me totum, et quod pari
fide nec impari diligentia id quoque curaturus sim, quod
rerum tuarum mihi iniunxerim. Utinam vero videam aliquando
Erbium Tiguri! Magna spes praeterito autumno detinebat
multos nostrorum, fore, ut tunc frueremur fratre
exoptatissimo. Quoniam vero id tunc non obtigit, age,
obveniat quando tibi fuerit opportunum, quanto tum citius,
tanto gratius.
^$Porro rem fecisti longe gratissimam, qui mihi apographum
epistolaed. Beati Rhenani, viri undiquaque doctissimi et
mihi ab annis multis colendissimi, miseris.<f1>Erb hatte Bullinger eine Kopie eines Briefes von Beatus Rhenanus übersandt, den dieser am 29. Juli an Erb gerichtet hatte (Rhenanus BW 496-502, Nr. 368; vgl. oben Nr. 1806, 64-73).<fe> Neque enim vivit hodie inter eruditos ullus alius, quem, cum nunquam viderim,
amem et colam tam reverenter. Dominus illum nobis diu
servet incolumem et reliqua antiquitatum Germaniae,
patriae dulcissimae, per hunc nobis eruat.<f1>Bullinger hat Rhenanus' historische Arbeit im Blick, deren Früchte sich im Werk "Rerum Germanicarum libri tres", Basel (Offizin Froben) 1531 (VD 16 R 2064) niederschlugen.<fe>
^$Nova nos habemus nulla, nisi quod milites Helvetiorum,
foederatorum nostrorum, superioribus diebus e bello Belgico
redierunt.<f1>Vgl. oben Nr. 1823, 10f.<fe> Rem feceris non ingratam, si communicaveris ea, quae certa fide ad te de comitiis Spirensibus allata fuerint.<f1>Vgl. oben Nr. 1806, 31-35.<fe>
^$Valemus hic omnes ministri et maxima nos mutuo<fx>mutuo ^#/+am Rande nachgetragen^#/-.<fe>
complectimur charitate. Procedit religionis negotium, et
summa est inter nos, deo gratiae, concordia. Id ut nobis
iuge sit et perpetuum, pro nobis, quaeso, ora dominum. Salvi
sint fratres omnes in domino. Salutant ted. Megander,
Fabritius<f1>Erasmus Schmid.<fe>, Pelicanus, Bibliander, Gvaltherus ac reliqui
omnes. Vale in domino.
^$Tiguri, 8. decembris anno 1543.
<un>H. Bullingerus tuus.
<lz>[Adresse auf der Rückseite:] Praestantissimo virod. Matthiae Erbio, pastori Rychenvilae, fratri charissimo.
</content>
</letter>