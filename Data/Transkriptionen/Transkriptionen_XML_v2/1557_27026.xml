<?xml version='1.0' encoding='UTF-8'?>
<letter id="27026" year="1557" lang="lat">
<correspondents>
	<originator>Bullinger</originator>
	<addressee>Johannes Haller</addressee>
</correspondents>
<space_time>
	<place>Zürich</place>
	<date>7. Februar 1557</date>
</space_time>
<record>Autographe Abschrift: Zürich StA, E II 370, 237r.-v.<fc>Simler: Ms S 89, 45.</fc></record>
<print>Ungedruckt</print>
<statue></statue>
<content>
S[alutem] d[ico].<fx><a>Davor (am Rande) von Bullingers Hand</a> Hallero.</fx>
^$Imprimis ago tibi immortales gratias, optime compater, pro laboribus tuis propter meam Apocalypsim habitis. Si res et
tempus ita tulerit, senties te istos tuos labores non sumpsisse ingrati hominis ergo. Praeterea oro tuam pietatem, ut dominis
typographiae deputatis magnas digneris agere gratias pro laboribus mea causa sumptis. Pollicebaris illis meum in re
quavis honesta et possibili officium. Quod magistratus noluit hoc opus in sua civitate imprimi, boni consulo. Dominus concedat
vobis pacem et tranquillitatem stabilem, et ne quid unquam faciant imprudentius, quo respublica eorum turbetur! Cumque
librum meum talem esse crediderunt, qui illos turbare potuisset, bene mecum actum puto, qui me illa culpa liberaverint. Ego vero
nihil tale futurum putavi. Alioqui nec postulassem (quanquam cum conditione postulavi, ut literae meae ad clarissimos
dominos<fx><a>In der Vorlage</a> D. D.</fx> deputatos testantur) nec inscripsissem illis opus hoc meum, quo putavi me
gratificaturum eis magnopere. Sed quoniam illis aliter videtur, nolo ipsis nolentibus obtrudere beneficium ac mutabo, cum iam
edidero opus, inscriptionem, ne beneficio illos afficere cupiens et honoribus cumulare videar ignominia afficere. Nunquam
quicquam operarum mearum huic reipublicae vestrae inscripsi; nunc ex meis non postremum nec minimi laboris frugisque (absit
dicto arrogantia) dedicare stulte cogitavi, non tamen <vl>237v.</vl> male, sed animo favente prorsus et benigno. So es
i[nen]<fx><a>Rand beschädigt(?).</a></fx> dann nitt lieb ist, wil ichs unbeschwert und iren na[men]<fx><a>Rand
beschädigt(?).</a></fx> in disem werck ußlassen, rächt anderschwo suͦchen w[em]<fx><a>Rand beschädigt(?).</a></fx> ichs
zuͦschrybe, der sich der arbeit weder beschäm noch besorg etc. Sicque totum negotium domino commendo, cuius voluntas ut in omnibus fiat, obnixe precor.
<timestamp>7. februarii 1557.</timestamp>
</content>
</letter>