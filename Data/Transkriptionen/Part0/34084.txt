<?xml version="1.0" encoding="UTF-8" ?>
<letter id="34084">
<nr>34084</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>(Zürich)</place>
	<date>30. Mai 1564</date>
</space_time>
<vo>Zürich StA, E II 373, 485. / Orig. Aut.</vo>
<dr>Gr. II, 511f. R.</dr>
<re></re>
<note></note>
S. D.  Fuse exponet Voglerus noster, quid velit et cur sit ad vos profectus; hunc tibi tanquam me ipsum commendo in causa, quam agit. Inservies et gratificaberis
etd. Stampfero, qui vir quis sit, nosti, dignus, qui iuvetur et ametur ab omnibus.
Heri sub vesperam accepi literas tuas, quibus vehementer sum perturbatus.
Cur ad me solum res pertinentes ad communem gubernationem scribitis? Cur non scribit
consul ad consulem nostrum? Cur non scribit legatus regius? Cur non scribit vir aliquis fidus ad utrumque consulem? Das hätte ein ansähen; der pfaffen ding hat
wenig ansähens.
Ego tamen quod potui, sub noctem adhuc praestiti totumque negotium consuli exposui postulans, ut rebus afflictis consulat atque succurrat.
Vereor societatem regum nobis fore initium, medium et finem excidii.
Dominum oro, ut nos liberet a malo.
Plura audies a Voglero nostro, quem iterum iterumque
commendo.
Vale.
Saluta legatum regium, consules, fratres et Saliceos, Herculem imprimis et Friderychum; vermanend sy, das sy sich vor den Hispaniern huͦtind, die uns
nie guͦts gethan und zuͦ besorgen noch nitt thuͦn werdent.
30. maij 1564.
Bullingerus tuus.
Praestantissimo virod. Ioanni Fabritio, Curiensis ecclesiae ministro, domino colendo et fratri charissimo.
                                         Chur.
</content>
</letter>