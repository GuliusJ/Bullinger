<?xml version='1.0' encoding='UTF-8'?>
<letter id="21297" year="1551" lang="lat">
<correspondents>
	<originator>Antoine Morelet de Museau</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>4. Dezember 1551</date>
</space_time>
<record>Zürich StA, E II 359, 2880. / Orig.(Aut.)</record>
<print></print>
<statue></statue>
<note>(Adresse v. a. Hd.)</note>
<content>
Non potui adhuc, vir clarissime, tuis novissimis literis
respondere, nec hodie licet propter innumera negocia et
Gallicos tumultus, quos si scirem diutius durare et
ecclesiae hoc nebuloso tempore non posse prodesse, certe
huic legationi renunciarem. Video enim r[egiam]
m[aiestatem] non tantum pro negociis Helveticis, sed
fere pro omnibus aliis in me respicere et nihil velle me
inconsulto agere. Sed tantam provinciam non possum ferre et
humeri mei illam recusant. Quum Mavilliacus esset apud
Cesarem legatus, melius mecum agebatur, quod de multis
scriberet, que iam mihi uni commissa sunt, homin  certe
maxime valetudinario, mallemque quietus domi agere, quam
tantis et seriis negociis obrui. Intellexisti, puto, a
legatis Tigurinis, quod in causa concilii Tridentini actum
sit; mitto tamen exemplar literarum, quas r[egia]
m[aiestas] in hoc negocio in novissimis comitiis
offerri iussit; eas Germanice per interpretes regios curavi
describi. Rex ma.* (* a.R.:  ....., regia maiestas od.
magnam?) dedit operam, ut responderetur calumni[i]s Cesaris
de adventu Turcae in christianum orbem. Libellus ad me
missus est; sed quia est Gallice scriptus, ad te non mitto;
sed brevi fiet Germanicus. Quantum ad privillegium attinet
De animalibus, necesse est, ut doctor ille medicus memoriale
adhuc mittat; nam secretarius, cui iniunctum erat expedire
privillegium, ab aula discedens ad me scripserit, quod
propter absentiam cancellarii non potuisset mittere, et ne
res maneret infecta dedisse curam genero suo, qui primo
tempore ad me mitteret. Quod cum urgerem per unum ex meis,
quem in aulam misi, non potuit inveniri memoriale, et
perditum puto in tanta chartarum numero. Quare rogo, ut
illico ad me mittatur, et curabo privillegium expediri, ut
mihi promissum est. Nunc Cameracum in Sabodia proficiscor
propter subcensionem militum Helveticorum iussu
r[egiae] m[aiestatis] nec potero redire ante
tres hebdomadas. Si quid a me scribere velis, poteris ad
Calvinum mittere; nam per Gebenas sum transiturus. Bene
vale. 
<timestamp>Solodori  4. decembris 1551.</timestamp>
<signature>Tuus ex animo Maurilius Musaeus.</signature>
<address>
Dem hochgelertenn, fromenn, fürnemenn, wysen herren
Heinrychen Bullingern, verkhünder des göttlichen wortts
Zürych, minem günstigen, liebenn herren.
Zürych.
</address>
<note>Darunter von Bull.s Hd.:</note>
"In <timestamp>decembri 1551</timestamp>."
</content>
</letter>