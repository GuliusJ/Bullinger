<?xml version="1.0" encoding="UTF-8" ?>
<letter id="29137">
<nr>29137</nr>
<correspondents>
	<originator>Matthieu Coignet</originator>
	<addressee>Bullinger</addressee>
</correspondents>
<space_time>
	<place>(Solothurn)</place>
	<date>4. September (1559)</date>
</space_time>
<vo>Zürich StA, E II 368, 415. / Orig. Aut.</vo>
S.P. De iis, que ad me scripsisti ultima augusti et de tuo libro habeo gratiam, quod etiam grave non fuerit legere, que mihi in mentem venerant de iis, in quibus sepe erratum animadverti in regno Gal[....], quę [forsan] non tam probares, si (sed?) in amoris locum sensura subiret.
Ubi aliqua   addidero, que in moribus mihi videntur mutanda, mittam.
Ubi intellexero, qua occasione tuum scriptum oblatum sit, te certiorem faciam.
Multum spero de rege Navarre; sed, ut Terentianus dicebat,
haud vereor, si in eo sit situm, sed vim, ut quęat ferre.
Diem arbitrii de querelis Germanie dilatum accepi in mensem martium et interea ab ecclesiasticis impetratum, ut, qui evangelici nominis esse in eorum ditionibus velint, si pati eos secum nolint, patientur cum omnibus facultatibus, quo velint, migrare.
Sed aliquando promissis facta non respondent.
Legati commutati pro Bavaro et Wirtembergensi Madrutius et Georgius Palatinus, nec satis constat an Galliam sint petituri aut quicquam
effecturi.
Legatus Sabaudie, qui fuit apud Quinque Pagos multa sibi de iis pollicetur; hinc hodie abiit.
Alter, qui apud vos fuit, est etiam in magna spe; sint omnia foelicia et fausta.
Salutabis d.d Martirem, Galterum et Ochinum.
Bene vale.
4. septembris.
                                                         Tuus ex animo.
Domino H[enricho] Bull[ingero].
^$Tiguri.
       (Adr.
v.a.
Hd.)
</content>
</letter>