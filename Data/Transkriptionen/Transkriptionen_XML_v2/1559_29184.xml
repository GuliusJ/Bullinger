<?xml version='1.0' encoding='UTF-8'?>
<letter id="29184" year="1559" lang="lat">
<correspondents>
	<originator>François [=Franciscus, Franziscus, Franz] Hotomannus [=Hotman]</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>23. November 1559</date>
</space_time>
<record>Zürich StA, E II 358, 278. /  Kopie.</record>
<print></print>
<statue></statue>
<content>
Hotom.
op.
(1700), 29.
Clarissimo et spectatissimo viro d.
Henrico Bullingero, pastori ecclesiae Tigurinae fidelissimo et parenti meo magnopere observando, Hotomanus S. D.
Venerande pater, raro mihi licet per occupationes scholasticas scribere tibi.
Habui etiam superioribus diebus negotia complura propter ecclesias Gallicas, ex quibus sex honesti viri nuper huc venerunt, ut sedes quaererent amplius quadringentis, quae propter immanem cardinalis Lotaringii crudelitatem coguntur patriam deserere.
Complexus sum, quam honestissime potui, omnem historiam, quam in hisce literis inclusi.
Peto abs te, nisi molestum est, ut eam reverendo viro et parenti observandissimo
d.d.
Petro Martyri ostendas et simul commendatas habeatis pias familias profugas in vestris partibus.
Senatus noster, ut spero, causam illarum aget diligenter legatis data opera ad principes missis.
Vix credes, quam bonam operam nobis d.
Sturmius navavit, neque defuit d.d.
Zanchus, vicinus et amicus meus summus, quem vidi lachrymantem, cum valediceret sex tam honestis et modestis hominibus, quorum nonnulli magno sunt in honore in Gallia.
Deum oro, ut illos consoletur et te tuamque ecclesiam ac
familiam perpetuo spiritu suo gubernet.
Vale, pater observandissime et reverendissime.
<timestamp>Argent[orati], 23. novembris 1559</timestamp>
Amplissimo viro d. Stukio S.P.  Nisi vererer, ne pudoris mei oblitus viderer, peterem abs te idem ipsum, quod olim petii; angustia tamen rei familiaris me excusat, nec illi quicquam eiusmodi grave esse poterit; puto eum mihi ad 23 talleros debere.
Landgraffius Hessiae me in locum Ferrarii Montani<f1>Eisermann.</f1> defuncti cupit substituere oblata conditione praeclara Marpurgi; sed, ut spero, nihil nisi bono consilio instituam, praesertim cum interim nostrum intererit nec ulla missa celebretur dei beneficio.
</content>
</letter>