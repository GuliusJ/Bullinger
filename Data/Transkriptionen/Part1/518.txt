<?xml version="1.0" encoding="UTF-8" ?>
<letter id="518">
<correspondents>
	<originator>Berchtold Haller</originator>
	<addressee>Bullinger</addressee>
</correspondents>
<space_time>
	<place>(*Bern*)</place>
	<date>31. Januar 1535</date>
</space_time>
<record>Autograph: Zürich StA, E II 343, 70 (Siegelspur)</record>
<print>Ungedruckt</print>
<statue>
Bittet Bullinger, Megander und Leo (*Jud*) um Entschuldigung zu bitten,
nachdem
ein Brief Bullingers an Haller zusammen mit der Abschrift eines Briefes
von Leo (*Jud*) an Megander von unbekannter Hand geöffnet und Megander
ausgehändigt worden ist.
</statue>
<content>
S. Miseras proxime ad me literas addita copia epistolè Leonis ad
confratrem meum Megandrum+1,
charissime Heinrice+a,
quas ut receperim et
quando, omnino videtur opere pretium ut scias. 17. ianuarii venerat
minister ille Salodori amandatus+2
adferens tuam et Leonis ad nos omnes
epistolam+3,
deinde etiam Leonis ad Megandrum. Has cum simul legissemus,
19. redditè sunt tuè ad me+b
cum Leonis apographo, sed apertè et abraso
titulo Megandro. Is mihi, ut erant nimirum et sibi datè, reddidit.
Subinde vereor, ne et tibi et mihi succenseat et suspicetur, quid tandem
nos agamus. Vellem, inquam, talem
suspitionem (si qua sit) a corde illius evulsam ac ut plane sciret, cur
admodum inter nos conveniat. Tu interim curabis, ne Leo -- mihi alioqui
charissimus -- et tibi quoque indignetur, quod suarum copiam ad me
miseris. Scio, quam se mutuo hi duo hactenus amarint, ut nec hac nec ulla
facile dissipentur epistola, nobis siquidem optime inter nos convenit.
Praeterea non ignoro, qua integritate Caspar+4
mecum omnia egerit hoc sane
negocio. Quare summopere curandum, ut nulla inter nos tam levi causa
simultas dissèminetur. Dolui certe et noctes duxi insomnes timens, ne
sèminarium fiant literè hè tam fraudulenter apertè futurè inimiciciè
inter nos omnes. Age igitur, charissime Heinrice, ut ab utroque veniam
impetrem. Nam si non fuissent nescio cuius fraude interceptè, apertè
tandemque Megandro redditè, nullus unquam mortalium a me extorsisset,
sed bona fide, ut volebas, remisissem.
Facile Megandro et Leoni inter se conveniet, modo tibi et Leoni
identidem. Pro tua itaque prudentia et humanitate omnia hèc eluas, et de
nobis omnibus optime quemadmodum et nos de vobis sperate.
Vale.
Ultima ianuarii anno 35.
<signature>
Tuus Berch. Hall.
</signature>
<address>
(*Adresse auf der Rückseite:*) Heinrico Bullingero, fratri suo
charissimo.
</address>
</content>
<note>
.us; +a >vor  Heinrice  gestrichenes  Huld(*rice*).
+b>ad me
<print>
am Rande nachgetragen.
</print>
<address>
+1>Bullingers Brief an Haller ist nicht erhalten. Die
(undatierte) Abschrift des Briefes von Jud an Megander (von der Hand Beat
Gerings) findet sich in Zürich StA, E II 381, 1803r.-1804r.
+2>Bei dem aus Solothurn ausgewiesenen Pfarrer handelt es sich
wohl um den auch unten Nr. 519, 50. 57f und Nr. 524, 37-39 als Bote
genannten, im übrigen unbekannten Verwandten Meganders.
;(vgl. auch Blarer BW I 561).
+3>Oben Nr. 504 bzw. Nr. 502.
+4>Kaspar Megander.
</address>
</note>
</letter>