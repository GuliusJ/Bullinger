<?xml version='1.0' encoding='UTF-8'?>
<letter id="43111" year="1573" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>26. August 1573</date>
</space_time>
<record>Zürich StA, E II 370a, 487. / Orig. (Aut.)</record>
<print></print>
<statue></statue>
<content>
S.  Modo iam indicatur mihi Muraltum nostrum cras
discessurum. Rediit vero heri
tabellarius noster; quid dominis attulerit, adhuc ignoro.
Frater schedulam
misit, ex qua intellexi proxima lunae senatum apud vos non
fuisse congregatum et
te occupatum fuisse nuptiis neptis tuae<f1>Verena Zwingli.</f1> f[iliae] d. Zvinglii
pię
memoriae, quibus (oro dominum) ut benedictione sua adsit.
Interea expecto tuas per alterum illum
nuncium, quem ego misi. Steigerum nondum conveni, quia ab
urbe abest nec ego
adhuc habeo, quod indicem illi, donec tuas accepero. Venit
interim huc Beza; is
proficiscitur Argentoratum ad Condaeum, a quo se evocatum
scribit. Novi nihil
attulit, quod sit singulare, nisi quod literas has apud me
reliquit, ut eas tibi
transmitterem, una cum homiliis istis, quas simul mitto. De
rege nihil interea,
nisi quod per Sabaudiam transeat. Speravit Beza se
Belliureum in itinere inventurum.
Eadem die, qua ipse hic erat, cum statim discedere vellet,
appulit etiam d.
Thretius, praeterita scilicet dominica. Bezam iamiam equum
conscendentem
salutavit una cum Coligniis. Postea Beza discessit. Ipse
dedit nobis adhuc
aliquot horas,* (* "Bezam - horas" Zusatz a.R.) et quamvis
Beza praeiret,
subsecutus est tamen eum Tretius, ut simul ea nocte
pernoctarint in Fraubrunnen.
Cursor noster Mediolano nondum rediit; cum venerit, exponam
tibi, quomodo res illae habeant.
Tu interim bene vale. Saluta fratrem; nam, ad illum nunc
nihil scribo.
Bernae  26. augusti nocte iam alta 73.
Sunt hic literae pertinentes ad d. Zinggii matrem, quas aut
illi aut fratri meo des, obsecro.
<signature>I[ohannes] Hallerus tuus.</signature>
Clarissimo viro d. Heinrycho Bullingero seniori, Tigurinae
ecclesiae pastori
fidelissimo, domino meo honorando et compatri charissimo.
    Zürich.
</content>
</letter>