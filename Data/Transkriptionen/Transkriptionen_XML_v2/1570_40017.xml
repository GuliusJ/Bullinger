<?xml version='1.0' encoding='UTF-8'?>
<letter id="40017" year="1570" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>22. Februar 1570</date>
</space_time>
<record>Zürich StA, E II 370a, 417. / Orig. (Aut.)</record>
<print></print>
<statue></statue>
<content>
S.  Scripsi his diebus ad d. Gwaltherum per illius filium,
quae habebam; ea scio ipsum tecum habere communia. Interea
nihil aliud cognovi, quod sit alicuius momenti; accepi vero
ea, quę tu per fratrem meum mihi communicari voluisti.
Pro
iis habeo tibi gratias, tum etiam pro homeliis tuis de
conversione eunuchi Candaces<f1>HBBibl I 561.</f1> ad me missis, elegans certe,
pius et utilis labor. Si quando per occasionem recompensare
possum et hęc et omnia, quę mihi praestas, faciam
libenter et diligenter. Festinant iuvenes hi, ut plura nunc
non possim. Alter eorum hic apud d. Musculum aliquamdiu
vixit, Belga est honestus, doctus et pius valde;
proficiscitur Francufurtum et cupit occasione harum
literarum te prius videre et salutare.
Bene vale. Salutant te nostri omnes.
<timestamp>Bernae  22. februarii 1570.</timestamp>
Iohannes
Hallerus senior, tuus semper.
Clarissimo viro d. Heinrycho Bullingero, Tigurinae ecclesiae
pastori fidelissimo, domino meo honorando et compatri
charissimo.
</content>
</letter>