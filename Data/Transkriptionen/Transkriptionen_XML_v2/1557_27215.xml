<?xml version='1.0' encoding='UTF-8'?>
<letter id="27215" year="1557" lang="lat">
<correspondents>
	<originator>Ambrosius Blarer</originator>
	<addressee>Bullinger</addressee>
</correspondents>
<space_time>
	<place></place>
	<date>[18. September 1557]</date>
</space_time>
<record>Zürich StA, E II 357a, 857</record>
<print>Bl.III, S. 406.</print>
<statue></statue>
<note>Beilage</note>
<content>
Certo scribitur regem triduo ante acceptam cladem tres crudelissimos carnifices passim per Galliam misisse, qui sine provocatione quidvis in hęreticos statuerent, nimirum ut nemini esset obscurum, quanti faceret Helvetiorum et Germanorum preces.
Habet a consiliis unnicum illum cardinalem Lotharingum, hominem, ut audio, inexplebilis avaricię et crudelitatis, cuius auspiciis frustra reluctante conestabili superioris etiam anni Italica expeditio suscepta fuit.
Adducet ille miserum regem in
certissimum pręcipitium, quod ferendum tamen, nisi etiam ad alios et nos quoque perventurum esset malum.
Princeps pacis Iesus Christus nos in suam tutelam susceptos ęternum conservet!
<timestamp></timestamp>
<signature></signature>
<address>
Clarissimo viro d. Heinricho Bullingero suo modis omnibus venerando charissimoque in Christo fratri.
^$Tiguri.
</address>
</content>
</letter>