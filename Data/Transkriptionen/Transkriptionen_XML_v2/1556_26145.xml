<?xml version='1.0' encoding='UTF-8'?>
<letter id="26145" year="1556" lang="lat">
<correspondents>
	<originator>Thomas Sampson [=Sampsonus]</originator>
	<addressee>Bullinger</addressee>
</correspondents>
<space_time>
	<place>Lausanne</place>
	<date>12. August 1556</date>
</space_time>
<record>Autograph: ZÃ¼rich StA, E II 343, 393.(Siegel...)</record>
<print>Zur. lett. III, S. 176</print>
<statue></statue>
<content>
Lausan[nae].
^$Literae, quas mihi deferendas d. Hallero tradidisti, Bullingere
optime, mea multum iuvarunt negotia. Cum enim Bernam venissem et
nullum meorum illic reperissem, illa omnia mea confecit; nam et
hospitio benignissime excepit et comitem diligentissime
quesivit, qui me Lausannam comitaret. Haec autem omnia, quia mei
mentionem tu feceras in illius literis, ille fecit. Tibi igitur
gratias ago, quod me benigne tam benigno viro commendare
dignatus es, teque rogo, ut illi gratias agas pro prestita in me
humanitate; ego vero me utrique vestrum devinctissimum
profiteor. Deus optimus maximus te diu conservet ecclesiae suae
utilem ministrum! Saluta, queso, meo nomine d. Ioannem Iacobum
Wikium, hospitem meum humanissimum.
^$Vale.
^$Raptim 12. augusti.
^$Tuus in Christo Thomas Sampson.
<address>
[Adresse ...]: Doctissimo viro d. Heinricho Bullingero
dentur hae. Tyguri.
</address>
</content>
</letter>