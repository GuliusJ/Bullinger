<?xml version='1.0' encoding='UTF-8'?>
<letter id="19077" year="1549" lang="lat">
<correspondents>
	<originator>John Burcher</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>1. April 1549</date>
</space_time>
<record>Autograph: ZÃ¼rich StA, E II 343a, 411</record>
<print>Zur. lett. III, S. 650f. / Ep. Tig. III, S. 412f.</print>
<statue></statue>
<content>
Argentinae primo Aprilis 1549.
^$S.P. Binas tuas quam amicissimas accepi literas, Bullingere amicissime, primas
quidem per Pharelli fratrem, alias per amicum nostrum Joannem Hoperum, qui ante
biduum huc cum familia salvus et incolumis deo duce appulit, congratulorque
vobis Helvetiis non solum, quod tam bene convenit inter vos, verum universae
Germaniae; nam hoc omnibus Germanis summa futura est utilitas. Concedat deus
optimus maximus, ut pax inita diuturna, firma et perpetua maneat! Nostra urbs in
dies in deterius vergiti concionatores duo, Bucerus et Phagius, dimissi sunt
autoritate senatus, et Paulus discessit, alter brevi discessurus. Dominus servet
nostram Angliam ab utrisque! Concionatur et non missatur adhuc apud nos; verum
episcopus unctus est et missavit semell. Sacrificos item universos ditionis suae
Saberni cras convenient et de supprimendo Christo et evangelio suo consultabunt.
Verum dominus disperdet concilia impiorum, non dubito.
^$Ex Anglia nihil novi habeo, quam quod mense Februario ultimo conflictum est
inter Anglos et Scotos. Nostri per proditionem perdiderunt castrum, quod prius
acceperant; verum paulo post conflictum est, et in eodem conflictu Scotorum et
Gallorum multi occubuerunt, multi capti sunt, inter quos duodecim sunt ex
Gallorum nobilitate et dux Gallorum praecipuus apud Scotos. Fama hic est nuptias
futuras inter viduam relictam Lotaringiae et fratrem regis Datiae. Dominus det
nobis suam gratiam, conservet suos, amen.

<signature>Tuus totus J[oannes] B[urcherus].</signature>
Proditor, qui regis nostri mortem
machinabatur, 12. Martii condemnatus erat ad mortem, atque haud [d]ubie
supplitium de eo sumptum est.
<address>
[Adresse:] Dem furnemmen, wisen hern
Heinrich Bullinger, predicanten, mynem gunstigen hern und freundt.
Zurich.
</address>
</content>
</letter>