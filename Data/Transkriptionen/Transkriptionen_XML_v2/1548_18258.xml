<?xml version='1.0' encoding='UTF-8'?>
<letter id="18258" year="1548" lang="de">
<correspondents>
	<originator>Johannes [=Hans] Jakob Adlischwyler [=Adlischwiler, Adelschwiler]</originator>
	<addressee>Bullinger</addressee>
</correspondents>
<space_time>
	<place></place>
	<date>14. Oktober 1548</date>
</space_time>
<record>Autograph: Zürich StA, E II 441, 475</record>
<print></print>
<statue></statue>
<content>
Min frundtlich, willig dienst zuvor, frundtlicher, lieber vetter, ich laß üch
wüssen, das ich frisch und gesundt bin, gott sey lob. Hett uch wol ettwas ze
schriben, wie es mir yetzunder mins wibs halben, wiewol irenthalben nit von
uneeren, sonder uß unverstandt, gatt; so mag es doch die verderen diser zeitt
nit gedulden. Bin aber inn kurtzem, so ich von Wien anheimsch kom, zuͦ üch und
miner lieben basen, die ir mir gantz fründtlich gruessen sollen, ze khomenn inn
willen.
^$Am andern so hatt mich zeiger diß briefs an üch umb furderung ze pitten
gepeten, der uch dann seynen hande anzeugen württ. Wo dann müglich, ist an üch
min fründtlich pitt, inne, wo es sein mag, seins anliegens ze verherenn und umb
meynen willen ime befurderlich ze sein, damit er diser meyner handtschrifft
genossen habe[n] befinden möge. Hiemit lassen mich üch bevolhen sein und gruesen
mir min hertzliebe basen.
<timestamp>Datum den 14. tag Octobris anno etc. 48.</timestamp>
<signature>H[ans] J[acob] Adelschwiler scripsit.</signature>
<address>
[Adresse:] Dem wolgelerten herren Heinrich Bullinger, predicant im Münster
zuͦ Zürich, meynem fründtlichen, lieben vetteren.
</address>
</content>
</letter>