<?xml version="1.0" encoding="UTF-8" ?>
<letter id="30131">
<nr>30131</nr>
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>2. August 1560</date>
</space_time>
<vo>Zürich StA, E II 370, 278. / Orig. Aut.</vo>
S. Nihil possum nunc addere his, quae heri per archigrammateum vestrum scripsi.
Is hodie demum discessit.
Interea tuas per Tumisium missas accepi.
Illorum causa hodie audita est, sed nihildum decisum.
Cras audientur testes.
Metuo, ne nimium diserte adolescens ille se obstrinxerit.
Nihil tamen fiet praeter aequum et iustum, et quod leges nostrae ferre poterunt.
Eventum audies ex illis.
Mitto per illos literas hasce a Ludovico Zehendero et Frischinga mihi traditas; non potui per tutiores mittere
nuncios.
Si quid tu interea amplius acceperis, cupio cognoscere.
Bene vale.
Salutant te amici nostri omnes, praesertim Zehenderi tui simul et mei.
Bernae  2. augusti 60. Proxima lunę aut Martis Lausannam proficiscar.
                                         I[oannes] Hallerus tuus ex animo.
Clarissimo virod. Heinrycho Bullingero, Tigurinae ecclesiae pastori fidelissimo, domino suo honorando et compatri charissimo.
M. Heinrych Bullinger zuͦ Zürich.
</content>
</letter>