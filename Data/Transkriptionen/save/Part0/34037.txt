<?xml version="1.0" encoding="UTF-8" ?>
<letter id="34037">
<nr>34037</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>16. März 1564</date>
</space_time>
<vo>Zürich StA, E II 376, 113. / Orig. Aut.</vo>
<dr>Gr. II, 495 R.</dr>
<re></re>
<note></note>
S. Venit ad vos, reverende in Christo pater,d. Tscharnerus, civitatis nostrae consul; proficiscitur Lugdunum et inde, quantum iudico, ad regem ipsum.
Agit
nomine Trium Foederum (a quibus publica authoritate mittitur) negotiumd. Pellizariorum.
Itaque si quid in Galliam, si Genevam ad amicos scripturus es, habes
hic certum hominem.
Non est, quod eum tibi commendem, cum sit tibi commendatissimus.
Si vos, si senatus vester aliquid in eum honoris et officii contulerit,
facit rem se dignam; id ut fiat, tu consules vestros hortabere.
Quid actum sit cum legato regio, coram is exponet.
Proxime ad te scripsi et de discessu legati
te certiorem feci.
Interim nihil ex Italia allatum est, quod tu quidem scire velles.
Miror istum miserrimum hominem* (* a.R. mit Verweisungszeichen "Brentium".)
adeo delyrare; sed magis principem eius ineptiis indulgere.
Deum rogo, ut te conservet nobis.
Vale, reverende in Christo pater.
Curię  16. martii anno 1564.
T[uus] F[abricius].
Ad nos perscriptum estd. Calvinum letaliter aegrotare, quod nuncium nos non parum terruit.
Si tud. consulem literis tuis ad amicos Lugduni et in aula iuveris,
faceres rem nobis omnibus gratissimam
Amplissimo viro domino Heinrycho Bullingero, domino suo et in Christo patri multum reverendo.
                                                     Tiguri.
</content>
</letter>