<?xml version='1.0' encoding='UTF-8'?>
<letter id="29089" year="1559" lang="de">
<correspondents>
	<originator>Ludwig Zehender</originator>
	<addressee>Bullinger</addressee>
</correspondents>
<space_time>
	<place>[Biberstein]</place>
	<date>9. Juni 1559</date>
</space_time>
<record>Zürich StA, E II 355, 151. / Orig.(Aut.)</record>
<print></print>
<statue></statue>
<content>
Min undertänig willig dyenst und alß guͦtz syend üch bevor.
Früntlicher, lieber her schwager, ich han üwer schriben empfangen und darin verstanden üwer guͦtten früntlichen willen, ouch üwer hußfrowen.
Semlichs ich miner schwester<f1>Christine Frisching, geb. Zehnder/Zehender? Nicht in: Walther <a>Merz,</a> Oberrheinische Stammtafeln, Stammtafel 25 (Zehender von Arau[!]).</f1>, ouch heren Manuwel, der sünen<f1>Diepold/Theobald und ... Frisching?</f1> vetter, anzöugt han, derohalb sy üch früntlichen dancken lassendt, das ir so güöttig sind und iren die sün also wend annemmen, da sy üch nit hätte bedörffen mitt müögen.
Aber diewil ir mitt den sünen also ein versuͦch duͦn wendt, so ist
min schwester des vast wol zuͦfriden.
Ich achten ouch, die knaben werdendt sich mit üch halten, das sy wol by einanderen bliben mögen; dan sy zuͦ Losannen ein guͦtte zitt ouch by einanderen sind gsin; aber jetz daheim sind sy grecht ettweß früscher.
Nachdem sy sich dan betragen hiezwüschent, mögen ir darin handlen nach üwerem guͦttbeduncken.
Der belonung halben, deren württ min schwester vast wol zuͦfriden sin, ouch des übrigen, das sy sunst zalen sol, glicher gstalt.
Handt mir also bevolen, das
sy die sün zuͦrüsten und zimlich bekleyden und, so bald müglich, die ußhinschicken; wellendt sy also bevolen lassen sin, und der musick halb, so müglich, das leeren lassenn.
Grüötzendt unß unsery schwäger etc.
Hiemit syendt gott trülich bevolen.
Mich wundert ouch, ob sich min sun Hans uͦlrich wol halte by sim heeren Stampffer.
Actum 9ten brachmonatz im 1559.
                                   Ü[wer] w[illiger] sch[wager] L. .. Zechender.
Dem erwirdigen, wolgelerten, ouch wysen herren meyster Heinrich Bullinger zuͦ Zürich, sinem früntlichen schwager zu handen etc.
</content>
</letter>