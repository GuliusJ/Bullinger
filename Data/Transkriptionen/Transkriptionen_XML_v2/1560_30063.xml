<?xml version='1.0' encoding='UTF-8'?>
<letter id="30063" year="1560" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>5. April 1560</date>
</space_time>
<record>Zürich StA, E II 373, 129. / Orig.(Aut.)</record>
<print></print>
<statue></statue>
<content>
S. D. Cupis, ut scribam copiose de rebus Gallicis.
Ego vero, quod scribam, nihil habeo nisi rumores, et iam nunc ex Berna literas accipio testantes ex Gallia nunc rumores afferri coniuratorum esse ad 60 000 et detecta esse ipsorum consilia, unde ex primoribus ipsorum quidam capti sint, ex quibus per tormenta extorqueatur rei veritas.
Guysianum quoque instructum milite oberrare et cohortes diffusas necdum viribus iunctis collectas disturbare et caedere.
Quod si ita est, evenit sane, quod ego
eventurum putavi, exoriturum inquam in Gallia sicuti quondam in Germania bellum rusticum, quo trucidentur innumeri et evangelium audiat pessime ob crimen seditionis.
Oremus dominum, ne praepropera et immatura quorundam consilia ecclesiae noceant.
Cum uxori tuae coronatus datur, tibi nihil datur.
Agnosco autem me tibi permultum debere.
Es ist alein ein zeychen der erkantnus.
Proinde ne respuas exile donum.
Ego nihil omnino postulo pro equo a d.
Philippo, nisi hoc unum et precium, quod debetur fabro.
Sind ir zuͦfriden, so bin ichs ouch.
Filius aegre revalescit colore inter medicandum refers cotoneas.
^$Videte, ne cedatis in eiiciendo Beccaria, ne illi male coeptum negotium in aliis et pluribus pessime finiant.
Handle man mitt
rächt, nitt mitt gwallt; hat er neißwas usser der religion unerlichs gethan, convincatur; alioqui iubebunt quemlibet pro sua libidine eiicere.
Ita eritis Rheti * ["Pagorum" gestrichen) subditi, qui suis vos gubernabunt mandatis etc.
Vale et saluta d.
legatum, d.
Philippum, d.
Pontasellam, d.d.
consules.
Literas quoque, quam primum poteris, tuas ad nos mitte, ex quibus intelligemus, quid habeat legatus, quid fiat apud vos et in Italia.
<timestamp>Tiguri, 5. aprilis 60</timestamp>
<signature>Bullingerus tuus.</signature>
Praestantissimo viro d.
Ioanni Fabritio, Curiensis ecclesiae fideli ministro, domino et fratri suo colendissimo et charissimo.
^$Chur.
</content>
</letter>