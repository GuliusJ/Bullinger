<?xml version='1.0' encoding='UTF-8'?>
<letter id="40085" year="1570" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>7. September 1570</date>
</space_time>
<record>Zürich StA, E II 370a, 432.</record>
<print></print>
<statue></statue>
<content>
S. Linerus omnia tibi referet, quae ego scribere poteram.
Habet etiam secum pacis promulgatae exemplar. Nostri se
Gasti ad discessum parant. Utinam non nimis praepostere. Ego
lecto affixus propter erysipilam iam plura non possum;
ignosce ergo. Felicem misi Lausannam; ibi eum Blasius, gener
meus, recepit ad se. Discessit hinc 1a septembris, altera
venit illuc. Curavi etiam reculas illius eo deferendas.
Reliquit apud me schedulam, quam cum nunc ad manus non
habeam, proxime eam tibi mittam.
Bene vale. Salvi sint omnes tui. Nostri te salutant.
Bernę 7. septembris 1570 ex lectulo nostro.
<signature>I[oannes] Hallerus, semper tuus.</signature>
Adr. a t.: Clarissimo viro d. Heinrycho Bullingero seniori,
domino meo honorando et compatri charissimo.
Tiguri.
</content>
</letter>