<?xml version='1.0' encoding='UTF-8'?>
<letter id="34068" year="1564" lang="de">
<correspondents>
	<originator>Benedikt Stokar [=Stockar]</originator>
	<addressee>Bullinger</addressee>
</correspondents>
<space_time>
	<place></place>
	<date>7. Mai 1564</date>
</space_time>
<record>Zürich StA, E II 441, 473. / Orig.(nur Unterschr.</record>
<print></print>
<statue></statue>
<content>
aut.)
Erwürdiger, wolgelerter herr, üch sige allzit min willig.
Wie ich üch vorhin uss Baden geschriben han, acht, sig üch zuͦkumen, inn welchem schribenn ich üch
dancket han um üweri erlichi badenn schencki, so ir ünns geschickt hand.
Wo üch aber derselbig brieff nit worden wer, danck ich üch zuͦm allerhöchstenn wie
vormals.
Darnebend so bit ich üch, wöllind mich üch allzit lassen beffollen sin.
Heimit min gffatter herr Hanns Felberg kumpt gan Zürich von wegenn eitliger
siner geschafftenn halber, so er ze thuͦnd hatt.
Ist derhalbenn min bit an üch, wöllind in ermanen wie vorhin, wie wol ich kein klag ab im han; hatt sich
bishar recht gehaldenn, allein das er verhari wie bishar.
Sollichs statt mir üch zuͦ verdeinen.
Damit* (* eigentl.
"danitt") sind gott dem allmechtigem allzit
beffollenn.
<timestamp>Datum zuͦ Nuffrenn uff  7. meien im 1564.</timestamp>
U[wer] w[illiger] d[iener] Benedicktt Stockar.
Dem erwürtigenn, wolgelerttenn herrenn Hennrich Bullinger, der kilchen deinner zu Zurich, minnen günstigem herrenn und guͦtten fründt zuͦ handen zuͦ
Zürich.
</content>
</letter>