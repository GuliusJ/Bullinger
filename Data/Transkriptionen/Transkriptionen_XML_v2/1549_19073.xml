<?xml version='1.0' encoding='UTF-8'?>
<letter id="19073" year="1549" lang="lat">
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>Zürich</place>
	<date>29. März 1549</date>
</space_time>
<record>Autograph: Zürich StA, E II 342, 209</record>
<print></print>
<statue></statue>
<content>
S.D. Qui hasce tibi literas affert, colendissime mi Myconi, Curiensis est puer.
Venerunt ad me d. Tscharnerus et Herus oraruntque, ut ipsum meis tibi literis
commendarem. Fuit apud vos Basileae, sed in morbum (ita mihi referunt) incidit
et ideo discessit. Si ergo ita habet res et ipsum iuvare potes, oro, vel propter
me illi adsis. Nihil est apud nos admodum memorabile, quod te dignum scribam.
Vale ergo. A te expecto, quid habeas ab Argentina et Inferiore Germania.
<timestamp>Tiguri 29. Martii anno 1549.</timestamp>

<signature>Bullingerus tuus.</signature>
<address> D. Osvaldo Myconio, charissimo fratri suo. Basel.</address>
</content>
</letter>