<?xml version='1.0' encoding='UTF-8'?>
<letter id="27136" year="1557" lang="lat">
<correspondents>
	<originator>Bullinger</originator>
	<addressee>Theodor Beza</addressee>
</correspondents>
<space_time>
	<place>Zürich</place>
	<date>16. Juli 1557</date>
</space_time>
<record>Autograph: Zürich StA, E II 346, 384.(Siegel...)</record>
<print>Ep. Calv. 2662 (XVI, 538f)</print>
<statue></statue>
<content>
Laboravi diligenter pro impetrandis ad principes literis.
Legationem enim non mittendam facile intelligebam. Sed non
successit quod institui. Senatus noster amplissimus, sicuti(?)
et Bernensis, non putavit hic sibi agendum quicquam. Interea
mittitur ad d. Petrum martyrem confessio a te in legatione
propter fratres Waldenses suscepta ad principes apud eosdem
deposita. Quae si a te concepta et exhibita est, admonitos
saltem eius rei nos oportuerat. Spargi eam audimus magno cum
adversariorum iubilo nostrorumque dolore. Sic a Francfordia et
haydelberga nunciatur. Confessiones decet esse claras et
minime involutas aut ancipites, in iis praecipue de quibus
contravertitur. Ego certe huiusmodi confessionem neque
facerem, neque ab aliis factae aut conscriptae subscriberem.
Cuperem autem a te talem non esse exhibitam, si modo per te
est exhibita. Idem iudicant mecum et reliqui qui viderunt.
Quanquam paucis adhuc eius facta sit copia. Vale. Salvi sint
D. Calvinus, d. Pharellus et reliqui fratres.
<timestamp>Tiguri 16. iulii 1557.</timestamp>
<address>: fehlt?</address>
</content>
</letter>