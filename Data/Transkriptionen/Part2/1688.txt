<?xml version="1.0" encoding="UTF-8" ?>
<letter id="1688">
<nr>1688</nr>
<correspondents>
	<originator fn=1>Camillo Renato</originator>
	<addressee>Bullinger</addressee>
	<note fn=1>Camillo Renato (Paolo Ricci, Lisia Fileo), geb. um 1500, gest. 1572/1575. Franziskanermönch in Neapel, ab 1538 Hauslehrer in Bologna. Nachdem er Ende 1540 in Ferrara als Neugläubiger zu einer lebenslangen Haftstrafe verurteilt worden war, floh er 1542 in die Bündner Südtäler.
In Chiavenna kam es zu einem Streit über die Sakramentsauffassung mit dem dortigen Pfarrer Agostino Mainardi, dessen Partei Bullinger ergriff. Renato leistete zusammen mit Francesco Petri und Francesco Stancaro der Verbreitung antitrinitarischer Ideen in Graubünden Vorschub und wurde 1550
exkommuniziert. Ein Jahr später bekannte er sich jedoch zu den altkirchlichen Bekenntnissen und einer orthodoxen Sakramentsauffassung. Von seinem Briefwechsel mit Bullinger sind insgesamt dreizehn Schreiben erhalten geblieben. - Lit.: Renato, Opere; Simona ^#/+Calvani,^#/- Camillo Renato, in:
Bibliotheca Dissidentium, hg. v. André Séguenny, Bd. IV, Baden-Baden 1984 (Bibliotheca bibliographica Aureliana 95), S. 155-190; Conradin ^#/+Bonorand,^#/- Reformatorische Emigration aus Italien in die Drei Bünde, Chur 2000, S. 141-153; Martin H. ^#/+Jung,^#/- in: RGG^#'4 VII 447f.</note>
</correspondents>
<space_time>
	<place>Tirano</place>
	<date>9. November 1542</date>
</space_time>
<vo>Autograph: Zürich StA, E II 365a, 429f (Siegelspur)</vo>
<vo>Ms S 52, 43<f1>18. Jh.: Dublin Trinity College, Ms 1158, 64v.-65v.<fe></vo>
<re>Wurde von Celio Secondo [Curione] ermutigt, ihm zu schreiben, und gibt seiner Verehrung für Bullinger Ausdruck; gemeinsam mit den anderen Glaubensflüchtlingen weiß er sich mit ihm im christlichen Geist verbunden. Dankt Gott, dass die Wahrheit auch in Italien Eingang gefunden hat; in der
Verfolgung tröstet sie die Gemeinschaft mit anderen und die Kraft des [Hl.] Geistes. Gott hat ihn vor Kerker und Tod bewahrt, ihm allein will er nun dienen. Bittet Bullinger, den italienischen Flüchtlingen beizustehen, damit sich bald ganz Italien den Eidgenossen und Deutschen im Glauben anschließt,
und ersucht um Vermittlung seines Briefwechsels mit Celio [Secondo Curione]. Gruß.
</re>
<tx>[Gedruckt: Renato, Opere 135-137, Nr. 1.; Graubünden, Korr. I 48-51, Nr. 37; Petrus Dominicus Rosius ^#/+a Porta,^#/- Historia Reformationis Ecclesiarum Raeticarum, Tomus I/2, Chur 1771, 26-28.]
^&xZit.: Trechsel, Prot. Antitrinitarier II 76. 85f; Cantimori,
Eretici 73f, Ital. Häretiker 66f; erw.: Dalbert 25f. 35. 61;
Schieß, Rhetia von F. Niger 20; Williams, Renato 139-143.^&x{
^&x<tx>Henrico Bullingero, episcopo christiano, Camillus
Renatus s[alutem] in domino p[lurimum] d[icit].
^$Cum et mihi conscius essem, quanti te facerem quantumque
nomini et pietati tuae semper libentissime tribuerim et
quantopere cuperem, quando id coram non liceret
longinquitate locorum, hoc, quicquid est, voluntatis erga te
meae tibi per literas declarare, non dubitavi haec ad te
scribere, virum doctrina et eruditione inprimisque pietate
clarissimum, homunculus non admodum peritus, tametsi
christianus. Noster Coelius Secundus, non tam familiaritate
quam religione mihi coniunctissimus, sperare me coegit fore,
ut meae tibi literae minime displicerent, dum idem mihi se
et eas perlaturum pro fide et pro sua humanitate verbis
ornaturum liberalissime reciperet. Quam ob rem, non quo
genere literarum, sed qua te benevolentia et pietate
prosequi debeam, considerabis. Quem enim non tibi tuae ad
veritatem, quod unum est euangelion, editae lucubrationes in
perpetuum devinxisset? Quem ex peregrinatoribus reflorentis
iam dudum evangelii caussa charitas tua, benignitas,
facultas, gratia, studium erga pios singulare non ad te
vehementer amandum, observandum, colendum invitarent? Ego
sane ipse quanti te faciam, optime scio, quanti autem facere
debeam, et tu et omnes Christiani homines sciunt. Nempe
nihil esse arbitror aut unquam fore, quod animos quamlibet
extremo loco positorum hominum arctius tenaciusve coniungat
obligetque quam Christianus ille spiritus+a{, quo nihil
(quam diu heu miserum!) fuit antehac desiderabilius, nihil
in praesentia gratius et iucundius adest, nihil denique
potentius extitit, quod nos ad verae virtutis studium, ad
veri dei cognitionem, ad verae foelicitatis sensum, ad
certissimam verissimamque immortalis vitae rationem posset
adducere. Non plane virtus illa priscorum philosophorum
erat, quam se olim plerique assecutos esse iactitarunt, sed
fucus humanumque commentum aliquando suapte natura
periturum; non doctrina illa superiorum theologorum, quae
fere ad haec usque tempora nostris animis tam infoeliciter
insedit, sed invecta quaedam caelestis illius veteratoris
impostura, quae nos miseros per Iudaicum prope Romanorum
sacerdotum ordinem eo impietatis adegerat, ut vix tandem
resipuisse videamur. Maximas, etsi impares, deo, patri
nostro, gratias agimus, quando referre non possumus, quod
extremis hisce temporibus plerisque etiam Italorum evangelii
Christiani veritas illuxerit, ut non tam ingratum sit
meminisse, quod fuimus, quam iucundissimum nos id demum
consecutos esse, quod sumus. Insectatur impietas nos
Romanorum; a nostris longissime distrahimur, includimur,
cruciamur et in extremum aliquando vitae periculum trahimur.
Fatemur id quidem; verum tantae perditissimorum hominum
crudelitates eo mitiores nobis interdumque optabiliores esse
videntur, quo et plures nacti sumus foris, qui nostro malo
participent, et intus sacrosancti vim illam spiritus
sentimus saepe atque adeo afficimur, ut non solum mala, quae
patimur, eo consolatore dulcescant, sed etiam ad quamlibet
graviora toleranda comparemur Iesu Christo ob oculos posito,
qui ut miseriarum caput, ita foelicitatum nostrarum est
autor.
^$Atque ut de me ipse dicam, qui non multo sane ante verum
deum ipsumque eius filium Iesum Christum agnovi et credidi,
quam et in suspiciones satanae, minas, insidias, carceres,
dedecora, cruciatus atque id genus maximas calamitates
incidi: nihil me certius aliquando manebat Antichristi iussu
quam aut perpetuo in carcere agentem extrema solitudine et
inedia absumi aut, quod utinam permisisset deus! ad
immaturam secreto mortem rapi. Sed tamen nostrae tum
imbecillitati vel aliorum fortasse etiam, ut opto et spero,
utilitati providentissmus ille deus et domini nostri Iesu
Christi, ut certe nostrum omnium pater consuluit atque
periculis liberavit, ut et nos disciplina et officio
firmiores efficeret et hoc omne, quod vivimus, in rem
proximorum ad extremum usque converteret. Quam ob rem oramus
saepe atque contendimus fide, idemque ut ipsi comprecemini,
etiam atque etiam rogamus, ut nihil posthac nobis
inserviamus ipsi placeamusque, nisi hoc ipsum plane, quod
pro aliis faciemus, e re quoque nostra sit, sed nostrorum
omnium commodorum ac voluntatum, quae pars est maxima
abnegationis nostri, obliti, quod ipsi non nostris plane
erga deum meritis aut ulla virtute, sed singulari dei in
Christo Iesu erga nos voluntate et studio consecuti videmur
ac plerumque animo iucundissime sentimus, id omne cum
caeteris hominibus, ubiubi et quomodocunque id detur,
studiose diligenterque communicemus. Hoc enim cessurum cum
in dei, patris nostri, et domini nostri Iesu Christi
gloriam, tum etiam in salutem proximorum praeclare
intelligimus.
^$Quae a nobis scripta sunt supra, eo spectant, ut, quid erga
te tuique similes animi habeamus, quibus de caussis
eiiciamur ex Italia ad extremas hasce locorum solitudines,
facillime cognoscas. Quae reliqua sunt, pertinent ad
rogandum: Primum ut, nisi fastidias, quod existimare non
possum, praeterquam quod non etiam debeo, communes Italorum
evangelii caussa calamitates, quicunque hinc ad vos
christianissimos alioqui homines evadunt, eos ita
liberaliter et humaniter tractes ac des operam, ut quam
primum omnis ad Helvetios Germanosque Italia conversis ad
Christum animis advolet et vestram adeo pietatem, quae
maxima est, imitetur, ut hic, ubi satanas atque Antichristus
florere adhuc aliquandiu videntur, nullum tandem per vos
supersit veteris impietatis monumentum. Alterum est, ut, cum
aliquid hinc literarum ad nostrum Coelium, qui tibi
inprimis, ut idem fatetur, charus et iucundus est, dare
libuerit, tuum nobis etiam officium praestes, quo nostrae
tuto et diligenter ad eum literae perferantur atque ad nos
vicissim suae. Haec ut facias libenter, te vehementer etiam
atque etiam rogo.
^$Vale. Saluta in domino fratres.
^$5. idus novembris 1532. Tirani.
<lz>[Adresse .....:] Domino Henrico Bulingero,
christianissimo Tiguri episcopo.
+a^$spiritus^#/+ in Versalien.^#/-^&x{
</content>
</letter>