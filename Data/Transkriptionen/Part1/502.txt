<?xml version="1.0" encoding="UTF-8" ?>
<letter id="502">
<correspondents>
	<originator>Leo Jud im Namen der Pfarrer von Zürich</originator>
	<addressee>die Pfarrer von Bern</addressee>
</correspondents>
<space_time>
	<place>Zürich</place>
	<date>3. Januar 1535</date>
</space_time>
<record>Abschrift Bullingers+a: Zürich StA, E II 337, 74r.-80r.</record>
<print>Ungedruckt</print>
<statue>
Es schmerzt die Zürcher, dass ihr (*Abendmahls-*)Bekenntnis (*Nr.
482*) Anstoss erregte, weicht es doch nicht im geringsten
von der Wahrheit Christi und von der Lehre Zwinglis ab. Die Gegenwart
des Leibes
Christi im Mahl der Gläubigen ist unbestritten. Dann kann man aber
auch sagen, dass er ausgeteilt und gegessen wird; allerdings ist es
nicht so, dass er erst durch die Symbole gegenwärtig wäre.
Christus gibt sich den Gläubigen im Vollzug des Mahls, aber nicht
mittels der Symbole, die nur zu seiner äusserlichen Darstellung dienen,
sondern innerlich durch den Glauben. So wie die Gegenwart Christi in
der Predigt nicht dem äusseren Wort zugeschrieben werden kann, so
unterscheidet auch das Bekenntnis zu Recht zwischen dem geistlichen,
himmlischen Brot, das im Glauben genossen wird, und dem sakramentalen,
das der Amtsträger gibt. Wenn sich die Zürcher zur Bekräftigung ihrer
Auffassung von der innerlichen Speisung
auf Joh 6 stützen, stehen sie im
Einklang mit allen Schriften Zwinglis; dieser hat einzig Benedikt
Burgauers falsche Auslegung dieser Perikope verworfen.
Einige Stellen ihres Bekenntnisses wurden falsch zitiert oder
missverstanden: Entgegen allen Vorwürfen wird dort klar unterschieden
zwischen der innerlichen Speisung, die durch den Geist geschieht, und
der äusserlichen Darreichung des Sakraments; scheinbare Widersprüche
lösen sich so auf. Dass die Zeichen eingesetzt wurden, um der Kirche
Vergewisserung
und dem Glauben Anschauung zu geben, entspricht der Überzeugung
Zwinglis. Dieser hat sich gegen eine Geringschätzung der Sakramente
gewandt und den Streit um Worte abgelehnt; da in der Sache
Übereinstimmung besteht, ist für die Zürcher unbegreiflich, weshalb
die Berner ihre Unterschrift verweigert haben. Dass ihr Bekenntnis
abgelehnt wurde, obwohl es mit der Lehre Zwinglis übereinstimmt, lässt
die Zürcher
Schlimmes befürchten, deshalb bitten sie um erneute sorgfältige
Prüfung und hoffen auf Erneuerung der brüderlichen Liebe. Diese
Rechtfertigung soll auch den Landpfarrern zur Kenntnis gebracht werden.
</statue>
<content>
Fratribus in domino charissimis, ecclesiae Bernensis ministris,
gratiam et charitatem a deo patre per Christum Iesum servatorem
nostrum optamus, qui Tiguri Christum praedicamus.
<p>Quod tam estis solliciti+1 pro nobis, fratres charissimi, ingentes vobis agimus gratias, doletque nobis vehementer in nostra confessione+2 esse vel minimum, quod vos offendat, tametsi haec offensio, quantum
nobis conscii sumus, nostra ex parte non sit nata.
Est enim offendiculum acceptum, non datum+3. Sic enim omnia nostra
emuncta et accurate sunt expensa et trutinata, ut si quis cum iudicio
et non affectu legerit, non solum nihil offensionis hinc, sed utilitatis
nonnihil sit percepturus. Aut ergo nostra haec non satis diligenter
expendistis, aut certe nostra vellicare collibuit, utrumque sane, ut
nobis quidem videtur, satis inamice.
Verumtamen utcumque sit, nos regulam charitatis+4
sequuti omnia in meliorem partem interpretabimur, sic tamen, ut hanc
notam turpem, quam nobis inuritis, amoliamur strenue. Fieri potest,
fratres charissimi, ut nostra non satis intelligatis, ut litterae
vestrae testantur. Docebimus ergo nos ne culmum latum+5 neque a Christi
veritate neque a Zvinglii doctrina aberrasse, quo facto nimirum
intelligetis, quae iam obscura vobis videntur.</p>
<p>Primum nobiscum fatemini corpus Christi verum in coena fidelium vere adesse. Hoc vero nimium videtur, quod illic distribuatur et detur. Nam ex hoc sequi, quod tum primum Christus adveniat, symbolorum scilicet
//^^^'Sup(74v.) administratione, qui tamen antea per fidem et spiritum
exhibitus, distributus et in electorum cordibus susceptus sit+6.</p>
<p>Recte vos, optimi fratres, sentitis Christum ante coenam in electorum cordibus esse. Quod nos nunquam negavimus. Sed quoniam nos de coena fidelium loquimur, non solum eam coenam intelligimus, qua foris panis et vinum symbola
sacrarum rerum circumferuntur et distribuuntur, sed qua intus animus
hominis corpore et sanguine Christi reficitur et saginatur. Utraque
enim concurrit, dum fideles coenant. Nos talem non habemus coenam, in
qua praeter panem et vinum nihil adsit, quod de nobis quidam falso
spargunt+7.
Dicimus ergo corpus Christi vere adesse nec solum adesse, sed et
distribui et manducari+8.
Quid enim isthic ageret, si non manducaretur? Non possumus ergo satis
mirari, quid sibi hoc velit, quod nobis in hoc non subscribitis, cum
tamen conceditis adesse corpus Christi+b in coena.
Si adest et manducatur corpus Christi, distribuatur necesse est, neque
putamus vos habere coenam sine corpore Christi dato et distributo. Si
enim Christus in coena non distribuitur et editur, ergo praeter panem et
vinum nihil distribuitur et editur. Non ergo videmus, qua argumentatione
aut consequentia, nempe iniquissima, sic colligatis: Christus adest
ecclesiae ante coenam, ergo in coena non distribuitur et manducatur.
Quid enim prohibet Christi corpus ante coenam, in coena et post coenam
fidelibus adesse et ab eis manducari? Non ergo his verbis: "Christus
distribuit suum corpus in coena" hoc asserimus,
quod vos putatis, quod Christus se tum primum praesentem exhibeat
symbolorum administratione.</p>
<p>Cum enim dicimus Christum, summum sacerdotem et pontificem, virtute sua adesse et sese distribuere et dare edendum fidelibus "hic"+c+9, ad tempus actionis referimus, non ad ipsa symbola, ac si diceremus:
Christus eodem tempore eodem loci, quo foris
panis+d et vinum circumfertur, //^^^'Sup(75r.) eodem ipso tempore intus
Christus suum corpus distribuit et dat manducandum, quem Christum secum
ferunt credentes in coenam, nempe per fidem, nec tamen eundem Christum
circumlatione symbolorum amittunt. Ut enim symbolis vere non datur
Christus, sed significatur et repraesentatur, ita nec symbolis adimitur,
imo suo quodam modo magis praesens fit, quantum scilicet omnes sensus
rerum similitudine percelluntur et moventur quantumque omnia externa ad
interna serviunt et subministrant.
Aliud est, cum dico: "Ioannes venit cum Petro" et "Ioannes venit cum
pedibus". Alterum enim "cum"+e
tempus denotat, alterum instrumentum veniendi. Etiamsi+f
diceremus nos cum pane et vino dari corpus Christi, non intelligeremus
ob id canales esse sacramenta, quibus Christi corpus adveheretur+10.
Nihil nos harum rerum, quae sunt fidei, tribuere symbolis externis satis
intelligere ex confessione nostra potuissetis, praesertim cum id
disertis verbis ubique amolimur. Omnia fidei tribuimus, omnia Christo,
omnia divinae virtuti.</p>
<p>Quaerimus autem ex vobis, an non, dum verbum dei externum praedicatur in ecclesia, Christus praesens sit suis et eos doceat? Nimirum asseretis ita esse. Iam si quis dicat in praedicatione verbi dei suis Christum
adesse et eos intus reficere, an is continuo externo verbo hoc tribuit,
ut adferat quasi infundibulum Christum? Minime. Sed ostendit Christum eo
tempore, dum verbum dei vere praedicatur, vere adesse et intus reficere
et docere. Si quis contentiosus esse et nodum in scyrpo quaerere+11
velit, nihil tam caute et circumspecte quis unquam loquetur, quod non
per calumniam depravari possit, quem morbum a vobis longissime abesse
speramus et, ut absit, deum vehementer precamur. Nos corpus pani non
unimus, sed alterum ab altero rite secernimus, ne quis putet nos
utrumque confundere. Panis est, qui de coelo descendit, spiritualis,
coelestis et aeternus. Is intus a Christo datur, intus per fidem editur
non solum ante //^^^'Sup(75v.) coenam, sed in coena quoque. Est et panis
sacramentalis symbolicus, panis benedictionis, quo scilicet gratias
agimus Christo pro morte sua.
Cum igitur dicimus Christum hunc panem nobis dare ad manducandum, cum
intus per spiritum suum docet nos imolatione carnis suae a peccatorum
morte in vitam assertos, vos existimatis nos de pane sacramentali
loqutos esse. Sed diversum a nobis dici pene singula verba clamant, quae
in nostra confessione usque ad sacietatem ingeminamus.
Dicimus hoc de pane, quem Christus dat, non de illo, quem dat minister.</p>
<p>Caeterum, cum caput Ioan. 6(*51*) pro firmamento internae manducationis per fidem adducimus, Zvinglium, sanctae memoriae virum, charissimum praeceptorem ac patrem nostrum, nobis obiicitis+12, quasi vero
nos Zvinglii scripta iamdudum non perlegerimus diligentissime et memori
ac recenti mente teneamus. Sed ad id nos sic respondemus: Non paciemur
nos ullius hominis quantumvis magni authoritate premi, sed veritati per
Zvinglium praedicatae et doctae libenter adhaeremus, imo eam
amplectimur, exosculamur et, quantum nobis per infirmitatem iuditii
nostri licet, imitamur. Cum hanc telam de eucharistia primus post
Carolostadium ordiretur tantus vir+13,
in commentario suo De vera et falsa religione+14 sic praefatur:
"Nemo, cum de eucharistia nos+g
audit disserere, sic de nobis iudicet, ut, quandoquidem Zvinglius
dixerit, putet sequendum esse; si qui forte tam sunt in hominis
verba iurati, quamvis paucos aut nullos putem. Contra vero nec abiiciat,
quae ex fontibus arcanorum dei prolata videt, propterea quod, qui
protulit, humilis author est."+15 Hoc nos sequamur. Et quandoquidem nemo
clarius, nemo verius, brevius ac simplicius de eucharistia Zvinglio
nostro scripsit, pleraque verba in nostram confessionem ex eo
transscripsimus+16,
tam abest, ut ab eo vel latum culmum discesserimus. At ille ferme in
omnibus, //^^^'Sup(76r.) quos de eucharistia scripsit libris, semper ab
initio cap. Ioan. 6. adducit et exponit. Cur ergo id nobis idem non
licet?  In epistola, quam olim scripsit ad Matthaeum quendam
Rutlingensem+17,
tale dat ei consilium: "Huius rei summa ex cap. Ioan. 6(*26-65*) facile
decerpi potest. Neque hos hic audies, qui continuo reclamant: Christus
nihil istihic de istohoc sacramento agit. Nam et nos idem sentimus. Sed
hoc agit isthic, quo certissime confutantur, quae nos parum dextre de
ipso sentimus. Ex eo capite nos orsi sumus, cum aliquando multa
deliberatione praehabita essemus hanc telam multo periculosissimam
incepturi: Num et dei munere factum est, ut pauci sint apud nos, qui
ignorent, quid sit panis iste et calix"+18 etc.
Hactenus Zvinglius.  In commentario De vera et falso religione mox ab
initio cap. Ioan. 6. luculentissime exponit+19.
Hoc idem facit in omnibus fere, quos de hac re scribit libris, nempe in
hoc, ut disceremus Christum nonnisi fide manducari.  Obsecramus autem
vos, fratres in Christo charissimi, ut unum librum ostendatis a Zvinglio
de eucharistia scriptum, in quo non clarissime explicet cap. Ioan. 6. An
non hoc unicum telum est: "Caro non prodest quicquam" (*Joh 6, 63*), quo
et pontificios et Lutheranos confodit, nempe ex cap. 6. Ioan. petitum?
Librum germanice scripsit, cui titulus est: "Ein klarer bericht"+20
etc., in quo, posteaquam cap. Ioan. 6. exposuisset,
in fine adiicit haec verba: "So vil hatt mich du^%cht vonn dem
eygentlichen sinn der worten Christi Ioannis 6. anzezeygen, damit die
einfaltigen vonn den bäpstischen nitt möchtind inn missverstanndt gefu^rt
werdenn."+21
Nos ergo cap. Ioan. 6. in hoc adducimus+22,
ut clare excludamus esum carnalem aut corporalem corporis Christi, ne
usquam Lutherani nos possint prehendere. Dicimus ergo per solam fidem
edi corpus Christi, per solum, solum Christum et spiritum distribui et
dari.
Hoc in priori parte confessionis nostrae, cum de praesentia corporis
Christi agimus+23.
In altera parte, cum de symbolis et eorum administra-//^^^'Sup(76v.)tione
agimus+24,
ne verbo quidem huius cap. mentionem fecimus. In disputatione autem
Bernensi, cum Benedictus Burgoverus vellet ex 6. cap. Ioan. probare,
quod panis esset corpus Christi et quod panis sacramentalis esset ille,
quem Christus cap. Ioan. 6. promisisset se daturum, Zvinglius
contranitens, et rectissime quidem, telum hoc ei e manibus extorsit+25.
Nos vero capite hoc usi sumus non in hunc finem, sed ut reiiciamus omnem
carnalem praesentiam et manducationem corporis Christi et solam
spiritualem statuamus.</p>
<p>Iam in epistola vestra quaedam ex confessione nostra excerpta mendose et perperam citatis. Sic enim vestra epistola citat nostram: "Distribuuntur et manducantur, cum in symbolis manducantur"+26,
cum nostra sic habeat: "Distribuuntur et manducantur, cum in symbolis
celebrantur."+27
Mox additis: "Si ad praedicta retuleritis, nihil absurdi, si vero ad
sacramentorum esum, ut scilicet illo distribuatur, quemadmodum
confessio vestra habet, vere scilicet et non symbolice tantum,
id probatum cuperemus."+28
Ad haec vestra sic respondemus: Nos distributionem, manducationem sive
esum, omnia inquam, ad internam fidem referre, quae fit intus in animo
per spiritum, non ad symbolorum esum. Quomodo enim tam insani essemus, ut
hoc contra manifestam veritatem confiteremur? Nos diserte omnia
distinguimus et duplicem facimus manducationem, duplicem cibum, de
priore in priori parte confessionis, de posteriore in posteriori.
Nunquam nobis in mentem venit, ut symbolorum administratione
porrectioneque fieri hoc diceremus. Hoc enim falso nobis impingitis:
"Ut panem porrigo vobis edendum corpori, sic"+29 etc.
Hic significationem symbolorum et analogiam explicamus et de Christo
primo institutore loquimur. Nam ille, ut foris panem ori porrigebat, ita
intus in mentibus eorum operabatur. Deinde cum dicimus: "Quo vobis
mortis meae fruc-//^^^'Sup(77r.)tum indico"+30,
ibi vos "indicandi"+h
verbum cum "donandi"+i
verbo pugnare dicitis+31.
Sed quid prohibet "indicare"+k et "donare"+l
pugnantia esse, cum non ad idem, sed diversa referantur? Nos "donandi"+m
verbum ad internum panem et spiritualem, qui de coelo descendit,
referimus, verbum vero "indicandi"+n
ad symbolum panis. Si ad eandem rem retulissemus, recte diceretis nos
pugnantia scripsisse.</p>
<p>Iam hoc quoque vos offendit, quod diximus symbolis ecclesiam reddi certam et indubitatam+32. Sed adhuc de institutione Christi in prima coena loquimur, qui nimirum ecclesiam apostolorum in contemplationem beneficiorum dei, maxime vero
mortis suae voluit inducere, praeterea illam reddere certam et
indubitatam, quod pro fidelium salute corpus suum in mortem tradiderit.
Haec non intelligimus de interna illa animi certificatione, quae intus
per spiritum sanctum et fidem fit+o,
sed de ea certitudine, qua ecclesia externis symbolis certa fit et fidem
etiam testatur. Sed hunc sensum mox ex Zvinglii verbis, unde
desumpsimus, certam faciemus. Non enim sumus in ea opinione, quod
symbola foris adhibita intus fidem fulciant vel certam reddant, sed suo
quodam modo certam faciunt ecclesiam symbola, quantum scilicet illis
convenit. Sed iam ostendemus nos Zvinglii opera diligenter legisse
nihilque nos contra eum designasse: In libro articulorum+33,
articulo 18., cum cap. Ioan. 6. citat et exponit, statim his utitur
verbis: "Demnach wil ich ein kurtzes, aber luters anzeygen, darinn
aller ynhallt dises heyligen maass+p+34
vergriffen wirt."+35
Exposito suo more capite hoc post pauca sic subdit: "Sich demnach,
frommer christ, den lychnam und blu^%t Christi nüt anders sin dann das
wort dess gloubens, namlich das sin lychnam, für uns getödt, und sin
blu^%t, für uns vergossen, uns erlöst und gott versönt hatt. So wir das
vestencklich gloubend, so ist unser seel gespyst und getrenckt mitt dem
fleysch unnd blu^%t Christi. Noch hatt Christus, damitt das wäsenlich
testament begrifflicher were, den //^^^'Sup(77v.) einfalltigen sines
lychnams ein spyssliche gstallt ggäben, namlich das brot, und des blu^%ts
das tranck, das sy imm glouben mitt einem sichtbaren handel versicheret
(ecce 'versichert'+q) wurdint."+36
Haec+r verba hinc in confessionem nostram scripsimus,
sed peccavimus vobis. Zvinglius nil peccavit+s,
exemplum iam subiicit: "(*...*)
glich wie imm touff das ynduncken+37 nitt abwäscht
die sünd, der getoufft gloube dann dem heyl des evangelii, das ist: der
gnädigen erlösung Christi. Also hie red ich mitt Christo: Der sinem wort
nitt vorhin rächten glouben ggäben hatt, ee er zu^%hin gang, das, so wir
imm gloubind, das ist: gantz uff inn vertruwind und verlassind, das er
unser heyl sye, so ist imm der lychnam+38 Christi gar nüt nütz, ja ich
sprich mitt Paulo, das er imm selbs ein verdamnuss ässe und trincke+39.
Gadt+40
er aber hinzu^% der gstallt und meynung, wie Christus hie Joan. 6. darvon
redt und leert, so wirt er läbendig und ist schon imm glouben läbendig,
so sterckt inn die spys"+41 etc.
In quibus verbis docet e 6. cap. Ioannis, quomodo et qua fide accedendum
sit ad eucharistiam, a quo vos capite tantopere abhorretis. Deinde dicit
fidem in Christum, qui esus est spiritualis, praesentem esse debere, dum
sumens accedit, quod vos tamquam impium reiicitis.
In libello ad principes Germaniae+42
de symbolis et signis rebus additis sic loquitur: Manuum coniunctio non
est res, sed signum tamen contractus praecedentis.
"At hoc signum, quantumvis non est res, additum tamen rem ipsam veluti
testimonio et confessione firmat+t,
quo non liceat inficiari. (*...*) Ad eum modum est in sacramentis quoque
consyderandum. (*...*) In eucharistia res est ex fide gratias agere
domino pro benefitiis, quae nobis per filium suum redimendo praestitit.
Panis et vini, sacrorum symbolorum divinis verbis sanctificatorum, sumptio
eius rei sacramentum est. Gratiarum ergo actio non est vel peccatorum
remissio vel panis et vinum corpus Christi naturale, sed ea tantummodo
significat atque in rem praesentem adducit repraesentando et
contemplationi fidei offerendo."+43
Hactenus Zvinglius.
Si nunc, ut verum agnoscimus, symbola corpus naturale et
remissio-//^^^'Sup(78r.)nem peccatorum significant et velut in rem
praesentem adducunt, repraesentant et offerunt fidei contemplationi,
ergo fides adsit, necesse erit. Sed quid nos aliud diximus, quam inter
edendum fidem intus operari, sed non tum primum per symbola advehi?+44
Post pauca iterum dicit: "Quis sacramenta non pro sacris, laetis et
venerandis rebus amplectatur, cum nobis tam sublimes res non iam
significent, verum etiam suo quodam modo oculis ac sensibus
subiiciant?"+45
"Qum enim panis et vinum, quae ipsius domini verbo consecrata
sunt, simul fratribus distribuuntur, an non iam totus Christus velut
sensibiliter (ut etiam, si verba requirantur, plus dicam, quam vulgo
solet) sensibus etiam offertur? Sed quomodo? Anne ipsum corpus naturale
manibus et palato tractandum? Minime, sed animo offertur istud
contemplandum" (ecce hic dicit corpus Christi in coena animo offerri
contemplandum), "sensibus vero sensibile eius rei sacramentum.
Liberius enim et expeditius agit mens, cum a sensibus quam minimum
alio vocatur. Cum ergo et sensibus obiicitur, quod similimum est ei,
quod mens agit, (*...*) iam non est infimi momenti, quod ea signa
sic a Christo ipso instituta sunt, ut etiam analogia sua plurimum
polleant ad inducendum in rem fide et contemplatione praesentem"+46
(ecce praesentem dicit, idem nos+47).
"Istam fidei contemplationem non credo satis grandem esse, nisi rem
ipsam tam certe et indubitate teneat, ac si naturaliter esset sensibus
exposita. Quo factum, ut veteres dixerint corpus Christi vere adesse in
coena (*...*) propter istam, quae iam dicta est, certam fidei
contemplationem, quae Christum ipsum propter nos in cruce deficientem
nihilo minus praesentem videt, quam Stephanus carnalibus oculis ad
dexteram patris regnantem videbat."+48
An non hic auditis, o fratres, corpus Christi in coena praesens esse,
quod cum nos dicimus,
tamquam insanum dogma damnatis nec subscribere dignamini? In fine
pericopes addit: "Et nos nunquam negavimus corpus Christi
sacramentaliter et in mysterio adesse in coena, tum propter fidei
contemplationem, tum //^^^'Sup(78v.) propter symboli, ut diximus, totam
actionem. (*...*) Sed ista praesentia (*...*) fidei est (*...*), non
sacramentorum."+49 Hactenus Zvinglius.
Quid autem est in mysterio et sacramentaliter adesse, quam fide adesse?
Hoc nos diximus iis verbis, ea ratione eoque modo, quo se suis dat,
nempe per fidem, et quomodo anima ipsum potest desyderare. Nec enim
anima aliter vult habere manducareve corpus Christi quam fide.</p>
<p>In eodem libello C 1+50 dicit: "Externam sacramentorum iustificationem nemo contemnere debet aut negligere; imo externam non potest contemnere aut negligere, quicumque fidem habet, cum datur occasio. Quis enim ea, quae charitatis sunt,
possit posthabere? Charitas autem dei et proximi nonne gestit beneficia
dei recolere, laudare et gratias agendo magnificare? Nonne gestit
proximo vinculo spiritus coniungi et illud palam testari? Nonne cupit,
ubi fidem labi senserit, fulciri et in locum restitui? Id autem ubi
gentium commodius quam in ipsa sacramentorum actione inventurum sperare
poterit, quantum ad omnia sensibilia attinet? Esto enim, omnes creaturae
invitent nos ad contemplationem numinis+51, at omnis ea invitatio muta
est. In sacramentis vero viva et loquens invitatio est. Loquitur enim
dominus, loquuntur et elementa atque idem loquuntur et suadent sensibus,
quod menti sermo et spiritus. Adhuc tamen haec visibilia omnia nihil
sunt, nisi (*...*) spiritus sanctificatio praecedat."+52
In eodem libello C 4: "Iam nos", ait, "non offendit, ut, etiamsi
universa, quae spiritus operatur, externo sacramento referantur, dummodo
symbolice dicta, quomodo patres loquuti sunt, intelligamus, nihil sumus
succensuri. De verbis stultum est contendere, cum in re non
dissentimus."+53
Hoc merito nos a vobis impetrassemus, charissimi fratres,
quandoquidem nostra confessio a vobis nihil dissidet, quod
nostrae subscripsissetis.
In re enim omnino non dissentimus, utcunque verbis aliis utamur. In
eodem libello D 1: "In eucharistia, cum homo", inquit, "nobilis abiturus
esset in regionem longinquam+54, panem et vinum praebens longe
vividius //^^^'Sup(79r.) et peculiarius se nobis dabat, cum diceret: 'Hoc
est corpus meum', quam si dixisset: 'Hoc est symbolum corporis mei',
etiamsi naturale corpus ablaturus ac in coelos illaturus erat. Nihilo
tamen minus sese totum, quod ad fidem ac gratiam attinet, his verbis
donat, quasi dicat: 'Nunc in mortem pro vobis eo, paulo post ex
integro hinc migraturus. At nolo, de amore et cura in vos mea ambigatis.
Totus vester sum, quantus quantus sum.
In cuius rei testimonium huius+u
meae traditionis ac testamenti symbolum vobis commendo, quo memoriam mei
meorumque benefitiorum excitetis, ut, cum vobis hunc panem ac calicem
exhiberi videatis+v
in memoriali coena, non aliter sitis mei memores, quod scilicet me pro
vobis tradiderim, quam si videretis me coram, quemadmodum nunc videtis
et vobiscum convivari et mox ad supplicium pro vobis a vobis rapi' etc.
Sic, inquam, nos coenam domini splendidam Christi praesentia habemus. At
in his omnibus an non sacramentaliter et fidei contemplatione corpus
Christi praesens esse, ut supra+w
diximus, summa totius rei est?"+55</p>
<p>Hactenus Zvinglii de hoc negotio scripta bone fide, ut putamus, recensuimus, ut videatis nos et Zvinglii, patris nostri, scripta diligenter legisse, nusquam ab iis deflexisse, imo verba eius in
confessionem nostram posuisse.
Quae si vos legistis et expendistis, quae iniquitas nostra damnare et,
cum quibus consentitis, non velle subscribere? Vix possumus hunc moetum
nobis ex animo eximere, quin sit affectus aliquis in vobis erga nos,
radix aliqua amarulentiae suppullulans+56,
qua fiat, ut dilectissimos fratres vestros, quos in praedicatione
Christi et veritatis hactenus per multa pericula fortes et fidos, per
gratiam dei, estis expertos, tam cito repudietis et eorum sententiam
nondum intellectam damnetis. Charitas non cogitat malum (*1Kor 13, 5*)
de fratribus nec tam facile male suspicax est. Sed hoc daemon agit, qui
nusquam accuratius laborat, quam in spargendis ubique discordiae
seminibus eisque confovendis, ut uberrimam frugem effundant.
//^^^'Sup(79v.) Nihil enim magis aptum eius ingenio quam odium et
dissidium. Lamentandum certe spectaculum+x
videre dissidium tot annis inter Lutheranos et nos hoc iam novo quodam
auctu inter nos subnato grandescere. Quando tandem finis, o Iesu, inter
tuos discordiarum et contentionum?
Iam novus dolor viscera nostra transverberat, cum audimus vos quoque a
nobis separatos. Quid, putatis, dicent ex utraque parte nostri, si
audierint nos mutuo dissidere in tanto negotio? Quae enim simplicibus
inter istas praeconum verbi pugnas certa persuasio esse poterit? An non
omnia fluctuabunt, dum vident nos subinde nova quaedam moliri et
spargere? An non incerta erunt eis omnia, ut metuant sibi a nobis non
minus quam a pontifitiis imponi? Collegas nostros (sumus enim unius
imperatoris
duces) praesidio omni volumus nudare, et acti suspicionibus sinistre,
quae dicunt et scribunt ac faciunt, interpretamur. Nosmetipsos ergo omni
ope destitutos ac exarmatos iniuriae obiicimus illorum, qui occasiones
ledendi nos captant. Malumus saepe aliorum odio omnia turbari ac inverti
quam eorum, quos odimus, auspicio et consilio rem bene geri. Hi animorum
morbi sunt impotentes et noxii, charissimi fratres, a quibus si non
abstinuerimus, ingentem aliquando poenam dabimus et caeteros quoque, qui
per nos salvandi essent, perdemus nobiscum. Cogitate nos lucis et
veritatis filios+57
esse, non turpisssimorum affectuum servos. Veritas omnem vanitatem,
:gr.jilautian,:egr.
inanem gloriam et contentionem pellit. Ubi gratia spiritus est et
charitas e coelo nata, hic non subsistet odium, invidentia et suspitio e
satana prognata. Ferte nos insipientes et humiles, charissimi fratres,
si paulo liberius et durius vobiscum loquimur. Videmini nobis omnino
aliquo morbo laborare contra nos. Nam quomodo nostra alioqui tam abiecte
et inamice tractare potuissetis? Et hic morbus facit, ut vobis vanae ob
animum vestrum imagines eius rei observentur, quae nobis nunquam in
mentem venit. Hae suspiciones multum de amicitiae authoritate,
//^^^'Sup(80r.) benevolentia et suavitate detrahunt, et incipimus non
satis confidere nec ex animo, quemadmodum par erat.
Rogamus autem vos per adventum domini nostri Iesu Christi, ut omni
posito affectu nos charitate vera et fraterna
complectamini. Sentietis idem in nobis. Nolite recedere a fraternitate
et societate tam sancta, ne detis ansam+58 maledicendi impiis. Expendite
nostra diligentius, perspicite accuratius et penitius, et proculdubio
nobis in omnibus subscribetis. Dominus det nobis, ut idem sapiamus et
unanimes simus in vinculo charitatis connexi et conglutinati. Amen.</p>
<p>Hanc nostram excusationem fratribus, quos ex agro convocastis tum+59, proponite, rogamus, ut videant nil minus esse, quam quod putarunt. Quodsi quid adhuc desyderatis, ut scilicet clarius dicamus (nam aliud
dicere non possumus), indicate hoc nobis. Quicquid salva veritate et
fide fieri potest, faciemus, tamen ne a nobis animum abalienetis.</p>
<p>Valete in Christo, optimi et charissimi fratres. Deus pacis semper sit nobiscum!</p>
<p>Ex Tiguro, 3. ianuarii anno 1535.</p>
<signature>
Leo Iudae scribebat nomine fratrum
Tiguri Christum profitentium.
</signature>
</content>
<note>
.us; +a >Die Kopie gehört zu
<print>
Bullingers Dokumentation zum
Abendmahlsstreit (vgl. HBBW IV, S. 369f, Anm. a) und trägt den
in Majuskeln geschriebenen Titel:  "Responsio ad superiorem
 epistolam"  (vgl. unten Anm. 1).
Die nach Bern gesandte Ausfertigung ist nicht erhalten.
+b>Christi  am Rande nachgetragen.
+c>hic  in Majuskeln und zwischen Klammern.
+d>panis  anstelle von (nicht gestrichenem)  panem
von späterer Hand am Rande nachgetragen.
+e>cum  in Majuskeln und zwischen Klammern.
+f>in der Vorlage  Etsiamsi.
+g>nos  am Rande nachgetragen.
 ^^^S'h-n. >je mit Grossbuchstaben beginnend.
+o>nach  fit  gestrichenes  et fidem etiam testatur.
+p>Z II 141, 15:  masses.
+q>versichert  in Majuskeln.
 ^^^S'r-s. >von  Haec  bis  peccavit  am Rande nachgetragen.
+t>von  veluti  bis  firmat  durch Majuskeln hervorgehoben.
+u>vor  huius  ein gestrichenes, unlesbares Wort.
+v>vor  videatis  ein gestrichenes, unlesbares Wort.
+w>Z VI/III 281, 5:  semper.
+x>spectaculum  undeutlich verbessert;  spectacu
am Rande wiederholt.
</print>
<address>
+1>Die Berner Pfarrer hatten in ihrem Brief vom 16.
Dezember 1534 (HBBW IV, Nr. 489) Bedenken gegen das Abendmahlsbekenntnis
geäussert, um dessen Unterzeichnung die Zürcher sie gebeten hatten.
+2>HBBW IV, Nr. 482.
+3>Die Unterscheidung von scandalum acceptum und datum bzw. passivum
und activum findet sich schon bei Thomas von Aquin (S. th. II/II 43, 2,
3) und beispielsweise auch in Melanchthons "Loci communes"
(MSA II/2 788, 17-23; 792, 9-22).
+4>Vgl. Erasmus, Corr. III 367, 226f.
+5>Vgl. Adagia, 1, 5, 6 (LB II 184f).
+6>Vgl. Nr. 489, 18-36.
+7>Vgl. Nr. 482, 30-37.
+8>Vgl. ebd., Z. 9-12. 37-97.
+9>Vgl. Nr. 489, 35f.
+10>Vgl. Nr. 482, 152-161.
+11>überaus spitzfindig sein, s. Adagia, 2, 4, 76 (LB II 546f).
+12>Vgl. Nr. 489, 37-42.
+13>Mit Karlstadts Abendmahlstraktaten vom Herbst 1524 brach der
Abendmahlsstreit aus. Zwingli nahm zunächst in seinem Brief an
Matthäus Alber, dann in "De vera et falsa religione commentarius"
<print>
Stellung dazu; vgl. Gottfried  Locher,  Die Zwinglische Reformation
im Rahmen der europäischen Kirchengeschichte,
Göt-
tin-
gen-Zü-
rich
1979, S. 294-299.
+14>Zwingli, De vera et falsa religione commentarius, März 1525
(Z III 590-912).
+15>Z III 775, 12-17.
+16>Das Bekenntnis enthält keine wörtlichen Zitate; auch der
Name Zwinglis wird dort nicht genannt.
+17>Zwingli, Ad Matthaeum Alberum de coena dominica epistola, 16.
Nov. 1524, gedruckt 1525 (Z III 322-354).
+18>Z III 336, 19-26 (geringfügige Abweichungen sind in
den textkritischen Anmerkungen nicht berücksichtigt).
+19>Vgl. Z III 773,25-820,17.
+20>Zwingli, Ein klare underrichtung vom nachtmal Christi,
23. Februar 1526 (Z IV 773-862).
+21>Z IV 820, 13-15.
+22>Vgl. Nr. 482, 52-57. 195-216.
+23>Vgl. ebd., Z. 46-97.
+24>Vgl. ebd., Z. 98-194.
+25>An der Berner Disputation 1528 vertrat Benedikt Burgauer die
lutherische Deutung des Abendmahls, erklärte sich aber am 19. Januar
von Zwingli überwunden; vgl. Z VI/I 220-222. 299-368;
Köhler,  ZL I 582-584. 586-588.
+26>Nr. 489, 46f.
+27>Nr. 482, 94f.
+28>Nr. 489, 47-50.
+29>Ebenda, Z. 56-62.
+30>Nr. 482, 135.
+31>Vgl. Nr. 489, 62f.
+32>Vgl. Nr. 489, 51-55.
+33>Zwingli, Auslegen und Gründe der Schlussreden, 14. Juli 1523 (Z
II 1-457).
+34>Speise (vgl. SI IV 444 und Z II 136, Anm. 5).
+35>Z II 141, 14f.
+36>Z II 143, 12-20.
+37>Eintauchen, Taufen (SI XIII 703f).
+38>Leib (SI III 1015).
+39>Vgl. 1Kor 11, 29.
+40>Geht.
+41>Z II 143, 20-30.
+42>Zwingli, Ad illustrissimos Germaniae principes
Augustae congregatos, De convitiis Eccii, epistola, 27. August 1530 (Z
VI/III 231-291).
+43>Z VI/III 256,9-257,1.
+44>Vgl. Nr. 482, 139-143. 152-156.
+45>Z VI/III 259, 6-8.
+46>Z VI/III 260,3-261,6.
+47>Vgl. Nr. 482, 46. 87-90. 140.
+48>Z VI/III 263,1-264,4. Vgl. Apg 7, 55f.
+49>Z VI/III 264,23-265,4.
+50>Der Erstdruck von Zwinglis "De convitiis Eckii" ist
ein Quartband mit den Lagensignaturen A-D 4.
+51>Vgl. Röm 1, 19.
+52>Z VI/III 270, 1-15.
+53>Z VI/III 278, 9-13.
+54>Vgl. Lk 19, 12.
+55>Z VI/III 280,14-281,6.
+56>Vgl. Hebr 12, 15.
+57>Vgl. Joh 12, 36; Eph 5, 8; 1Thess 5, 5.
+58>Zur Redensart vgl. Adagia, 1, 4, 4 (LB II 152).
+59>Vgl. HBBW IV, S. 434, 2-5; 436, 42f.
</print>
</address>
</note>
</letter>