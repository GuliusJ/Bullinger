<?xml version="1.0" encoding="UTF-8" ?>
<letter id="28081">
<nr>28081</nr>
<correspondents>
	<originator>Augustin Mainard</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>5. Juni 1558</date>
</space_time>
<vo>ZÃ¼rich StA, E II 365a, 698. / Orig. Aut.</vo>
Quod ad te, vir clarissime, uti debeo sepe non scribo, noli putare, quod vel tui sim oblitus vel reverentia non movear sive amoris penuria cessem, nihil horum est; nam et te maxime colo et singulariter amo, et a memoria mea nunquam excidis, quoniam* [qm) monumenta tua, quae oculis meis quottidie sese offerunt, animo meo ita te imprimunt, ut nullo pacto deleri possis.
Imputa potius, si quid vitii in me est, etati ac senio, magis tamen nature mee timiditati; cum enim nihil te dignum, ut literis
meis moneri possis, mihi occurat, vereor hominem in maximis negotiis alioqui occupatissimum in legendis literis meis detinere.
Boni igitur consule, vir dei, tarditatem meam.
Marius noster, ad quem latius scribo, te de causa Christi Iesu, quae apud nos agitur, plenius informabit; si quid opis et auxilii ferre potes, uti vere potes, totum deo patri ac domino nostro Iesu Christo, non hominibus, noveris esse dedicatum.
Bene in domino vale.
Dominus Iesus Christus te nobis servet incolumem.
Clavene nonis iunii 1558.
                                               Augustinus Mainardus tuus.
Clarissimo domino domino Henrico Bullingero, divine scripture expositori eximio.
^$Tiguri.
</content>
</letter>