<?xml version='1.0' encoding='UTF-8'?>
<letter id="41019" year="1571" lang="lat">
<correspondents>
	<originator>Benedikt Marti</originator>
	<addressee>Bullinger</addressee>
</correspondents>
<space_time>
	<place>[Bern]</place>
	<date>Februar 1571</date>
</space_time>
<record>Zürich StA, E II 360, 625. / Orig. (Aut.)</record>
<print>Druck?</print>
<statue>Regest</statue>
<content>
S.  Duplici nomine mihi iucunda fuit epistola tua, vir
honorande, primum quod tam amice pacis et concordiae
mentionem facis, cuius tota mea vita unicum studium mihi
propositum fuit. Id quam vere dicam, non me, sed vos, qui
mihi a puero fuerunt familiares, testes esse volo, ex quorum
numero forte . . . . . . . . .     aliqui esse possunt.
Alterum est, quod mihi familiariter apperis iudicium tuum de
examine meo, et crede mihi serio loquenti, nihil hoc tempore
mihi optatius evenire poterat. Tibi placere, quae ibidem
continentur, magni facio ac non recuso auctius istud
reddere, in quo proposito videbor mihi iam fere omnia
confecisse, nisi me impediret fratrum quorundam postulatio.
Ex Sabaudia enim quidam petunt, ut addam locos de
praedestinatione, providentia, disciplina ecclesiastica,
excommunicatione etc. Quos si sequar, nimis . . . . . . .
libellus,  quem cupiebam enchiridii molem non excedere.
Itaque hereo, quid mihi faciendum sit. Quidam petunt, ut
addam locos non controversos, quos dum conquiro, vix reperio
ullos; adeo res christiana in controversiam et contentionem
abiit. Locum de coena domini copiosius tractavi, quem
seorsim etiam si opus sit cupiebam aedere; nihil tamen
oberit, si brevi ordine locus hodie controversus addatur.
Sed quid de adoratione, imaginibusve aliisque? Summa:
propositum est non omnia attingere in hac brevitate
carminis, ut libellus maneat, non liber evadat etc. Sed tuo
ut in aliis omnibus iudicio libenter uterer, quem propter
senium et eruditionem semper magni feci et adhuc
suspicio.
Vale.
Bernę 1571.
<signature>T[otus] t[uus] B[enedictus] Aretius.</signature>
<address>
Ornatissimo viro d. Henrico Bullingero, Christi servo
fidelissimo in ecclesia Tigurino ac domino suo pie
colendo.
</address>
</content>
</letter>