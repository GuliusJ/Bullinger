<?xml version="1.0" encoding="UTF-8" ?>
<letter id="18102">
<nr>18102</nr>
<correspondents>
	<originator>Johann Leopold Frei</originator>
	<addressee>Bullinger</addressee>
</correspondents>
<space_time>
	<place>Biel</place>
	<date>16. Mai 1548</date>
</space_time>
<vo>Autograph: Zürich StA, E II 360, 473 (Siegel....)</vo>
<dr>Ungedruckt</dr>
<re>Regest
</re>
<tx>S. D. P. Si vales, pater, bene est; ego valeo. Triplice
nomine mihi tuę nuper literę fuerunt iucundissimę,
primum quod tuę valetudinis testes certissimę; quam
adeo valetudinem tibi integram cupio, ut nihil ęque a deo
contendam ac ut te nobis, imo ecclesię servet incolumem.
Deinde quia rebus novis (quas aviditate magna perlegimus et
voluptate maiori relegimus saepius) refertę fuerunt,
tertio etiam quia munus amicissimum atque optimum sibi
iunctum tradebant, pro quo tibi gratias summas habeo et
habiturus sum, quoad vivam, perpetuo. Multam mihi lucem
praebet. Deo laus, qui suos thesauros perpetuo magis
magisque nobis aperit. Novi nihil habeo, nisi quod multi
circum nos fratres hactenus tristis et vultu submissi magna
nunc lętitia caput extollunt, multi (griechisches Wort)
hactenus feroculi nunc frontes corrugant. Deus laudetur in
omnibus.
^$Salutat te coniux mea; salutato meo nomine tuos omnes.
Vale.
^$Biellnis 17. kalendas Iunias 1548.
<un>Tuus ex animo Ioannes Leopoldus Fry.
<lz>[Adresse] Piissimo doctissimoque virod. Heinrycho
Bullingero, patri suo plurimum semper observando.
</content>
</letter>