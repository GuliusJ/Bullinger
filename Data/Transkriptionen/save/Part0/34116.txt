<?xml version="1.0" encoding="UTF-8" ?>
<letter id="34116">
<nr>34116</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>28. Juli 1564</date>
</space_time>
<vo>Zürich StA, E II 373, 465. / Orig. Aut.</vo>
<dr>Gr. II, 522 R.</dr>
<re></re>
<note></note>
S. D. Pro iis, quae misisti, gratias tibi, chare frater, ago, imprimis pro decretis concilii, quae remitto; nam superiore septimana accepi et indicem
haereticorum et decreta concilii Tridentini vulgata per pontificem praefixo brevi apostolico et impresso eleganter a Paulo Manutio Veneciis; accepi autem ex
Padua a vetere meo amicod. Engelberto Milandro Hesso et tibi fortassis noto.
At disputationem Cardilli illius tui non vidi neque quicquam de ipsa antea audivi.
  Hic, hic, si libet, periculum facere licet et respondere isti diligenter et ad rem et breviter.
Si exemplaria vehentur Francfordia (-diam?), monebo
Froschouerum.
Idem dixit se Erasti negotium curaturum; egit cum Locarnensibus; responderunt illi se Mediolano advecturos, sed non minori precio quam aureorum
15. Si scripsero Erasto, tuae admonitionis meminero.
Decreta concilii Tridentini antea quoque Coloniae Agrippinae sunt impressa, unde etiam excepi.
Quae ex
Berna et Geneva habeo, hic ad te mitto, ut videas me etiam in multis negotiis me tui nunquam oblivisci; cave, ne temere spargas.
Si ita tibi videatur commodum,
remitte mihi scriptum hoc; sin secus, retine.
Latina epistola est Bezae ad me.
De responso Bernatum nihildum certi accepi; ubi accepero, plenius scribam.
Nunc vale una cum uxore, liberis et amicis nostris; omnes mei te salutant.
Tiguri  28. iulii 1564.
Tuus perpetuus.
Praestantissimo virod. Ioanni Fabritio, Curiensis ecclesiae ministro, domino et fratri meo colendissimo et charissimo.
  Chur.
</content>
</letter>