<?xml version='1.0' encoding='UTF-8'?>
<letter id="18119" year="1548" lang="lat">
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>1. Juni 1548</date>
</space_time>
<record>Autograph: ZÃ¼rich StA, E II 335, 2105</record>
<print>Gr. I, S. 126f.</print>
<statue></statue>
<content>
Gratiam et vitae innocentiam a Deo patre per Iesum Christum. Literas ad te per
magistrum Augustinum Mainardum dedi, observandissime Bullingere, qui spetiales a
me literas habere voluit. Supfecissent quidem unae pro ambabus, et te hoc labore
levassem. Hic altera pars controversiae, doctor Franciscus Stancarus Mantuanus,
in linguis, ut audio, apprime doctus, vir Christianus et pius, etiam mihi ab
annis quattuordecim conignitus, etiam Bullingeri cognoscendi avidus. Qua causa
Tigurum veniunt, in magistri Augustini literis attigi; hic brevitatis gratia
ommitto. Age igitur pro humanitate tua cum viris istis, ut soles. Vale.
^$Ex Rhetiae Curia, kalendis Iunii 48.
<signature>Tuus Ioannes Comander.</signature>
<address>
[Adresse:] Humanitate et eruditione ornatissimo viro magistro Heinricho
Bullingero, Tigurinae ecclesiae episcopo vigilantissimo, domino suo et amico
primario.
</address>
</content>
</letter>