<?xml version="1.0" encoding="UTF-8" ?>
<letter id="1868">
<nr>1868</nr>
<correspondents>
	<originator>Johannes Travers</originator>
	<addressee>Bullinger</addressee>
</correspondents>
<space_time>
	<place>Zuoz</place>
	<date>13. März 1544</date>
</space_time>
<vo>Autograph: Zürich StA, E II 365a, 433f (Siegelspur<fx>^#/+Nur Schnitte.^#/-<fe>)</vo>
^&xK: Zürich ZB, Ms S 54, 77^&x{
<re>Bullinger hat sich in einem Brief an [Philipp] Gallicius unnötigerweise dafür entschuldigt, dass er Travers bei dessen Besuch in Zürich im vergangenen Herbst nicht freundlich genug empfangen habe; Travers ist vielmehr dankbar für die erwiesene Wertschätzung. Bei einem Essen mit dem Churer Bürgermeister [Luzi Heim], bei dem auch Bullingers gedacht wurde, erzählte er in Anwesenheit des gelehrten, aber ganz päpstlich gesinnten Dekans Bartholomäus von Castelmur von Bullingers Predigt über die Verklärung Christi nach Lk 9 [28-36], worauf Castelmur wissen wollte, ob Bullinger wie "die übrigen Lutheraner" leugne, dass Tote in leiblicher Gestalt erscheinen könnten, obwohl dies doch aus dieser Bibelstelle sowie aus Mt 27 [52f] und 1Kön 28 [1Sam 28, 3-25] hervorgehe; Bullinger hatte sich dazu jedoch nicht geäußert, und von Gallicius erhielt Travers keine befriedigende Antwort, weshalb er nun um Stellungnahme zur Frage der Geistererscheinungen bittet. Grüße an Otto Werdmüller, Benedikt Euander, Johannes Pontisella und die übrigen [Gelehrten in Zürich]; bittet Bullinger, sich nötigenfalls um seinen Sohn [Johannes Travers] zu kümmern.
</re>
<dra>[Gedruckt: Graubünden, Korr. I 64-66, Nr. 50.]</dra>
^&xDomino Henrico Bullingero, viro docto ac pio, Tigurino
ecclesiaste, Ioannes Traversus Rhetus. Gratiam et vite
innocenciam a domino.
^$Cum autumno proxime effluxo rediissem Tiguro, Henrice
spectatissime, elapsis diebus paucis tue littere ad
Galliceum[!] nostrum pervenerunt, quibus inter cetera, quod
me, dum apud vos essem, non ea humanitate, quam decuisset,
exceperis, deplorare videbaris. Conicio te, mi Bullingere,
eius esse nature, ut supra modum et benignitatis et
humanitatis officia in tui studiosos impendere coneris.
Mirabar profecto tuam humilitatem, qua te tantum demiseras,
ut mihi affectata tui tanta copia fieret. Quid obmisisti,
frater amatissime, quo meam presenciam magis honorare
potuisses? Vere nihil. Habeo tibi de tam anxia cura meique
estimacione immortales gratias; verum maximopere me angit,
quod tibi solum sum molestie. Debito fastidires
presumptionem et ineptias meas.
^$Ceterum, cum venissem Curiam et cum presule nostro cenam
sumerem, de capite tuo habebantur comicia; imo presul ipse
veritatis spiritu victus te com[m]endabat. Aderat illic
etiam Bartholomeus a Castromuro, dechanus, vir multe
lectionis, sed evangelice prudencie impugnator, papista,
inquam, a pedibus. Ego explanacionem capitis 9. Luce de
domini transfiguracione per te Tiguri dominica, qua aderam,
meo iudicio ad veritatis amussim factam in medium deduxeram
et, quantum memoria tenuerat, explanavi. Bartholomeus ille,
nominis tui impaciens, querebat, an impugnasses mortuorum
corporalem apparicionem, ut ceteri Luterani, ut eius verbo
utar, omnes faciunt. Respondi te illius materie nullam
prorsus fecisse mencionem. Tunc ille: "Ecce, quam manifestus
locus corporalis presentie illorum spirituum ex illo capite
et item Mathei 27. et primo Regum 28.", et a simili
consequenter concludebat spiritus mortuorum posse eorum
corpora reassumere et apparere vivis etiam ante generalem
carnis resurrectionem. Fuit plurimum inter cenandum super eo
negocio digladiatum. Postea satagens melius de tali materia
edoceri adivi Phillippum Gallicium, ut de materia, quid
sentiret, audacter promeret, et idem mihi visus in suo
iudicio anceps. Tandem statui te, veritatis doctorem,
consulere, quid de ea re et spiritibus illis tumultuariis
domos et familias inquietantibus et multos admiracione et
pavore perfundentibus sentias. Quare te, vir amicissime,
summopere precor et zelo veritatis requiro, sub compendio ex
sripture basi in tuo otio, qui sit super huiusmodi materia
scripture germanus sensus, tuis litteris mihi communicare
digneris, quo valeam et animo quiescere et perperam
instructos docere. Facies, quod officii tui est, et mihi rem
gratissimam.
^$Vale. Magistros Ottonem Werdmullerum, Benedictum Euandrum,
Ioannem Pontasellum[!] ceterosque sym[m]istas vestros et
fratres meo verbo plurimum salutabis et, si filium meum
persentisceres aliquo modo consilio egere, pro tua
benignitate adiuves et corrigas, oro.
^$Ex Zutzs, tercio idus marcias 1544.^&x{
</content>
</letter>