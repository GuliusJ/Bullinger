<?xml version='1.0' encoding='UTF-8'?>
<letter id="32166" year="1562" lang="lat">
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>30. Oktober 1562</date>
</space_time>
<record>Zürich StA, E II 342a, 443. / Orig.(Aut.)</record>
<print>Ep.Calv. 3872 (XIX, 568).</print>
<statue></statue>
<content>
S. D. Valde me et symmystas meos affligit morbus ille tuus, vir clarissime et frater in domino observande.
Oramus dominum, ut te nobis restituat.
Gratias quoque ago maximas, quod ex lecto ad me scribi facias.
Scribae quoque Ionvilleo meo maximas ago gratias.
Plurimum autem metuo Rhotomagum iam esse captum, inde vero totam Normandiam misere affligendam et devastandam.
Utinam in tempore veniant Angli! Vicini nostri valde triumphant, nil nisi caedes spirant, Claronensibus rursus sunt infensi.
Metuunt nonnulli vix dirimi posse c[aus]am illam absque bello civili.
Multa video, mi domine et frater, quae vehementer displicent; sed quomodo mederi possit rebus adeo desperatis, non video.
Dominum oro, qui est pastor bonus suae ecclesiae, ut oves suas liberet ex ore luporum et hypocritarum venenatissimorum.
Dominus misereatur Galliae et nostrum omnium et servet nos a malo! Nulla res unquam ita me per omnem vitam meam exercuit atque haec.
Videor mihi in horas videre sanguinem innoxium
fundi.
Quousque tandem, o domine? Serva invocantes nomen tuum.
Optime vale in Christo, qui te restituat, oro.
Salutant te omnes mei, etiam d.
Martyr et symmystae omnes.
<timestamp>Tiguri  30. octobris 1562.</timestamp>
Bullingerus tuus.
Clarissimo viro d.
Ioanni Calvino, Genevensis ecclesiae fido pastori, domino colendo meo et fratri longe charissimo.
^$Genff.
---> Hinweis: Simon Sulzer, 4. November 1562, ganz am Schluss der Datei (Nr. 99001)!
</content>
</letter>