<?xml version='1.0' encoding='UTF-8'?>
<letter id="25120" year="1555" lang="lat">
<correspondents>
	<originator>Thomas Sampson [=Sampsonus]</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>6. August 1555</date>
</space_time>
<record>Zürich StA, E II 343, 395. [Orig. (Aut.)]</record>
<print>Zur.lett.III,  S.  172.</print>
<print>Ep.Tig.III,  S. 113f.</print>
<statue></statue>
<content>
<timestamp>Argentinae, 6. augusti 1555</timestamp>
Duo sunt, quae me nunc ad scribendum impellunt: unum, ne
ita officio meo deesse viderer, ut te, doctissime vir, non
resalutarem ego, qui toties a te in alienis literis amicas
salutationes acceperim. Salutes tibi et dico et opto, idque
ex animo, aeternas. Alterum, quia tuo volui uti nomine, sub
quo tuto possem has literas et fasciculum, quem simul cum
eis trado, ad d. Chamberum transmittere. Hac vero in parte
si quid peccatum sit, tua in Anglos humanitas hanc dedit
licentiam. Sed ego te aequo animo hoc laturum scio, eodem
scilicet ipso, quo semper Anglos, Christi exules, prosequi
soles. Benignus certe et verax deus noster, qui
relinquentibus parentes naturales parentum tamen officia
nobis non subtrahit. Utinam aliquando haec serio ego
recolerem: tum et deo non prorsus ingratum et tibi tuique
similibus patronis aliquo modo me gratum praestarem. Et quia
(ut spero) hac in re me longe superant fratres mei Tygurini,
ideo audeo ego te liberius in eorum negotiis quam in meis
privatis interpellare. Vale. Salutat te d. Martir, qui et
bene valet. Nova Anglicana, quae paucula habemus, accipies a
d. Chambero. Iterum vale, mi pater et dominus colendissime.
Argentinae, (1555).
<signature>Tuus, Thomas Sampson.</signature>
[Adr. fehlt.
</content>
</letter>