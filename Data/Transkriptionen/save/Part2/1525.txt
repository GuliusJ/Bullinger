<?xml version="1.0" encoding="UTF-8" ?>
<letter id="1525">
<nr>1525</nr>
<correspondents>
	<originator>Johannes Calvin</originator>
	<addressee>die Pfarrer</addressee>
	<addressee>Lehrer von Zürich</addressee>
</correspondents>
<space_time>
	<place>Regensburg</place>
	<date>31. Mai [1541]</date>
	<note>Die Jahreszahl ergibt sich zweifelsfrei aus dem Inhalt wie auch aus dem Absendeort.</note>
</space_time>
<vo>Autograph: Zürich StA, E II 337a, 334r.-335v. (Siegelspur)<fx>^#/+Mit einem Vermerk von der Hand Johann Jakob Breitingers.^#/-<fe></vo>
<vo>Kopie: ZZB, Ms S 49, 114; Zit.: O. E. Straßer, Capito 153; Bouvier</vo>
<re>Dankt für ihr Mahnschreiben [Nr. 1490] und freut sich über ihr Eintreten für die Genfer Kirche. Der Ruf des [Genfer]
<note>ACHTUNG: Kann nur gedruckt werden, wenn Regest separat angegeben wird, da sonst der unterdrückte Text zu lang ist!</note>
Rates hat ihn zunächst erschreckt, da er zwar während seiner dortigen Tätigkeit nie an einen Weggang dachte, aber sich doch
oft den Tod wünschte und im Unterschied zu Farel nach seinem Abgang kein öffentliches Amt mehr übernehmen wollte; allerdings
haben ihn bestimmte Gründe nun doch dazu gezwungen. Die schlechte Behandlung durch die Genfer würde ihn nicht von der
Rückkehr abhalten, da nur Einzelne Schuld am Vorgefallenen tragen, und auch die Tatsache, dass ihn die Straßburger gerne
behalten würden, ist kein Hindernis, da ihnen das Wohl anderer Kirchen ebenso am Herzen liegt. Gegenüber dem Genfer Rat
entschuldigte er sich vorerst mit seiner Entsendung zum Wormser Konvent, doch Genf hatte bereits Gesandte geschickt, die ihm nach Worms folgten; nach Rücksprache [mit dem
Straßburger Rat] schlug er ihnen vor, zusammen mit Bucer und Vertretern weiterer Kirchen nach Genf zu kommen, die Kirche zu
inspizieren und gemeinsam nach einer Lösung zu suchen, doch die Reise [nach Regensburg] hinderte ihn daran; er möchte dem
Eindruck entgegentreten, als wäre ihm ein Vorwand willkommen gewesen. Wünscht, dass ohne Rücksicht auf seine Ängste von andern über seine Rückkehr nach Genf entschieden wird;
die Straßburger halten es für sinnvoll, dass ihn Bucer nach Ende des Reichstags dorthin begleitet, und zu dieser Beratung sollte auch ein Zürcher entsandt werden. Straßburg wird ihn nicht zurückhalten; der Abbruch seiner theologischen Vorlesungen wäre
für die Schule verkraftbar. Capito, Bucer und auch er selbst halten jedoch die Unterstützung durch die Berner für
unerlässlich, und diese sind nicht abgeneigt, vorausgesetzt, dass der Genfer Kirche durch seinen Dienst wirklich geholfen
werden kann. Will sich der unwillkommenen Aufgabe nicht entziehen und ist bereit, zur Entschlussfindung nach Genf zu
reisen; ist froh, dass ihn auch die Zürcher dazu drängen, da er ihr Urteil besonders hoch schätzt.
Kann über den Stand [des Religionsgesprächs] nichts Sicheres berichten, doch werden dies gewiss die
Konstanzer tun; Philipp [Melanchthon], Bucer und alle andern grüßen die Zürcher. Die Fürsten und Städte [des Schmalkaldischen
Bundes] appellieren zugunsten der [verfolgten] Brüder an den französischen König [Franz I.]; da der Brief [MO IV
325-327, Nr. 2243; CO XI 220f, Nr. 311; Corr. des réformateurs VII 126-128, Nr. 983] dem Gesandten [Antoine Morelet oder Claude
Dodieu?] übergeben wurde, wagte er nicht, einen Bericht an Farel beizufügen, bittet aber, den Zürcher Rat zu raschem Schreiben
zu drängen, da Hoffnung auf eine Milderung der Verfolgung besteht.
</re>
<tx>[Gedruckt: Paul ^#/+Henry,^#/- Das Leben Johann Calvins, Bd. I, Hamburg 1835, Beilagen, S. 81-85 (Beil. 19); CO XI 229-233, Nr. 318; Corr. des réformateurs VII 137-141, Nr. 990; englische Übersetzung: Letters of Calvin I 241-247, Nr. LXIX.] ^&x Ausg. Philadelphia 1858 (Nachdruck: NY 1972 / Grand Rapids 1983): S. 265-271 ^&x{
^&xGratias vobis et pax a deo patre nostro et domino Iesu
Christo.
^$Clarissimi viri et fratres inprimis observandi, literae
vestrae duplici nomine gratissimae mihi fuerunt: tum quod
fideliter ac prudenter me de officio meo, pro ea quam
dominus inter nos esse voluit coniunctione, admonetis, tum
quod de ecclesia Genevensi, cuius salus commendata mihi esse
debet, video vos serio esse solicitos. Itaque non meo tantum
sed ipsius quoque ecclesię nomine singulares gratias et
habeo et ago; quod et illam vestro patrocinio et me consilio
adiuvandum censuistis. Quanquam autem anxia illa
exhortatione, qua usi estis, non adeo indigebam, qui iam
sponte satis propensus eram ad agendum, quod suadetis, mihi
tamen id quoque iucundum fuit, in difficuli perplexaque
deliberatione vestro iudicio confirmari. Sed quia
animadverto, vos de meo animo nonnihil dubitare, primum
breviter vobis exponam quid obstiterit, quominus eo celerius
venerim; deinde quid tandem facere fratrum meorum sententia
constituerim. ^&x{
^&x ^$Cum primę literę venerunt, quibus voluntatem meam
senatus tentabat, fateor me non leviter perculsum fuisse,
quod viderem me in eas angustias retrahi, unde semper
iudicavi me singulari dei beneficio fuisse liberatum. Ego,
quamdiu ecclesię illius gubernationem cum optimo et
fidelissimo collega meo Farello sustinui, vias omnes bona
fide tentavi, quibus illa conservari posset. Ac tametsi
molestissima mihi provincia erat, nunquam tamen de loco
deserendo cogitavi. Arbitrabar enim me velut in statione a
deo collocatum, e qua pedem movere nefas esset. Et tamen
incredibile vobis futurum scio, si minimam partem vobis
referam molestiarum, vel potius miseriarum, quę tot anno
devorandę nobis fuerunt. Hoc vere possum testari, nullum
pręteriisse diem, quo non decies mortem optarem, relicta
autem ecclesia alio migrare ne semel quidem mihi in mentem
venisse. Itaque cum ad extrema ventum esset, quia videbamus,
salutem illius in hoc esse positam si gubernacula nobis non
excuterentur, pro retinendo nostro ministerio non minus
laboravimus, quam si de capitibus nostris certamen fuisset. ^&x{
^&x Ac si mhi, homini non acutissimo, esset obtemperatum, multo
facilius tunc fuisset vel labanti ecclesię subvenire, vel
ex parte collapsam sublevare, quam nunc sit penitus perditam
restituere. Optimum erat remedium, quo periculo obviaretur,
si ad vestram synodum fuissemus vocati. Impetrari non
potuit. Alterum vero, si causam nostram in commune serio
ecclesię suscepissent. Visus sum omnibus insanire cum
prędicerem quod postea secutum est. Cum porro mihi
viderer ad ultimum defunctus, contuli me quieta conscientia
in secessum cum Farello. Ille statim avocatus est alio. Ego
ab omni in posterum publica functione abstinere statueram.
Et fecissem, nisi me certę causę hanc, in qua nunc sum
vocationem, suscipere coegissent. Ergo mihi, ut verum
fatear, minime iucundus fuit ille nuncius, cum revocari me
illuc audirem. Neque tamen illa omnia moror, quę mihi
impedimento esse creditis; irrogatam mihi ignominiam, ^&x{
^&x inhumanam tractationem et similia. An iniurias meas ulcisci
soleam, deo et hominibus, qui experti sunt, relinquo
iudicandum. Verum etiamsi vindictę essem alioqui
cupidissimus, cur tamen de Genevensibus vindictam aliquam
expetere debeam, nulla est causa. Quęcunque contigerunt,
sic acta sunt urbis nomine, ut in paucis authoribus culpa
hęreret. Atque illi ipsi per seditionem conductis operis
totam rem egerunt. Ac ne Argentinenses quidem, tametsi pro
paterna, qua me complectuntur benvolentia, retinere me apud
se cupiunt, impediunt tamen quominus vocationem hanc
suscipiam, si modo Genevensibus utilem esse ac salutarem
compertum fuerit. Quam fideliter illius ecclesię salutem
semper curaverint, ego optimus sum testis. Quam singulari
vero omnium ecclesiarum solicitudine tangantur, in dies
magis experior. ^&x{
^&x ^$Quid igitur remorę est? dicetis. Cum literę illę
venissent, iam decretum erat a senatu nostro ut ad
Wormaciensem conventum proficiscerer. Hanc excusationem
habui cur nihil certo illis constituerem. Literas tamen
scripsi amicissimas, quibus, ut me venturum minime
recipiebam, omnia tamen officia pollicebar, quę ab homine
sibi devinctissimo possent flagitare. Illi vero non
expectato responso legatos submiserunt, qui adventum meum
urgerent. Iam eramus Wormacię. Eo usque prosequuti sunt.
Ego, re cum iis deliberata quibus me regendum dederam, cum
hac promissione eos dimisi, nos simul ac domum rediissemus
facturos ex animo, quod ex ipsorum utilitate esset. Exposui
etiam consilium nostrum: Videri nobis, non melius consuli
ipsorum ecclesię posse, quam si ad inspiciendum eius
statum aliquot ex vicinis ecclesiis venirent, qui ex re
pręsenti caperent ac darent consilium. Bucerum igitur
mecum venturum, nisi aliqua maior necessitas interveniret, ^&x{
^&x bonam quoque nobis spem esse, a reliquis ecclesiis
impetratum iri, ut suos mitterent. At antequam Wormacia
discederemus, iam de altera hac profectione timor iniectus
fuit. Paucis vero post reditum diebus mihi denunciatum fuit,
ut me ad iter compararem. Ita spe illuc veniendi abscissa
moram iterum excusavi. At videbor fortassis aut captasse,
aut certe libenter arripuisse hos pręrectus, quibus me ab
illa vocatione extricarem, a qua animus alioqui abhorrebat.
Ut me ab hac suspitione liberem, totum animi mei sensum
vobis breviter aperiam. ^&x{
^&x ^$Quia illis contentionibus, quibus olim tantum non confectus
fui, longe me imparem sentio, fateor me onus hoc vehementer
reformidare. Imo quoties memoria repeto illa certamina,
quibus nos exercuerunt, quos minime id decebat, totus fere
exanimor. Proinde si animo meo acquiescerem, trans mare
potius quam illuc. Verum quoniam ea causa suspectus mihi
sum, me ipsum non adhibeo in consilium; eos consultare
iubeo, qui et sano iudicio sunt et integro animo. Ac ne id
astute facere videar, obtestor per Christi nomen ne quem mei
respectum habeant. Quod si nulla hic difficultate impedirer,
scitis tamen nihil mihi in tanto negocio movendum esse sine
eius ecclesię authoritate, cui sum obstrictus. Porro una
omnium sententia est ut, cum primum ab istis comitiis erimus
liberati, eo nos conferamus. Censent enim expedire, ut eo me
Bucerus deducat, quo simul consulamus, quid factus sit
optimum. Atque utinam a vobis quoque obtineri posset, ut ex
vestro collegio unum daretis, qui nobis adesset. Quidquid
erit, non est metuendum ne ecclesia Argentinensis, quo
prospiciat sibi, alteram negligat. Neque sane causam habet
etiamsi velit. Quamdiu illic fui, ne nihl agerem, ^&x{
^&x adhibuerunt me ad lectionem theologicam. Cęterum non
tantum est operę meę precium, ut multum incommodi
passura sit schola ex meo discessu. Una res duntaxat
Capitonem et Bucerum reliquosque anxios habet; quod parum
edificationis ex meo ministerio expectant, nisi se mihi bona
fide adiungant Bernates, et quasi auxiliarem manum
porrigant. Neque dissimulo, in eo me pręcipuam spem
habere si sua consensione adiuvare nos velint. Eo ut
adducerentur, libuit ante cum illis communicare quam aliquid
aggrederemur. Illi non alieno animo se esse ostendunt, si
modo constiterit illam ecclesiam meo ministerio et
instaurari posse et conservari. Quo igitur in statu sit res
videtis. Ego provinciam hanc, utcunque mihi sit
ingratissima, non modo nunquam recusavi, sed ne subterfugi
quidem. Pridem etiam victus vel potius fractus multorum
piorum fratrum flagitatione, concedere saltem illuc decrevi, ^&x{
^&x ut ex pręsenti aspectu deliberem, quid mihi agendum sit.
Mihi tamen, ut initio coepi dicere, magnę voluptati est
vestrum quoque calculum huc accessisse; nam cum vos semper
merito coluerim plurimum, nihil optatius accidere mihi
potest quam me, quidquid ago, ex vestra et similium
authoritate agere. Itaque illud in postrema epistolę
vestrę parte mihi gratissimum fuit, cum dicitis non esse
vobis dubium, quin pondus habitura sit apud me vestra
hortatio. Nam cum istam ecclesiam singulari reverentia
semper sim prosecutus, vosque semper plurimi fecerim, gaudeo
hanc de me persuasionem vos induisse, ut de mea in vos
observantia nihil non vobis polliceri audeatis. Portestis
certe ir tuto. Non enim fallam expectationem vestram.
^$Quo hic in statu sint res, non audeo scribere; sic enim
sunt adhuc partim suspensa partim involuta, ut divinatione
sit opus, si quis velit certum aliquid habere. Deinde,
quidquid est, non dubito, quin vobis Constantienses
fideliter perscribant. Proinde finem faciam.
^$Valete, fratres mihi in domino dilectissimi et suspiciendi.
Salutant vos omnes, qui hic sunt, Philippus, Bucerus et
reliqui. Dominus Iesus vos spiritu suo ad ecclesię suę
edificationem confirmet. ^&x{
^&x ^$Ratisponę, pridie calendas iunias.
<un>Ioannes Calvinus, vestri amantissimus et studiosissimus.
<lz>Principes nostri et civitates regi Gallię fratrum
salutem diligenter commendarunt. Quia literę datę sunt
legato, non sum ausus meas adiungere, quibus Farello
indicarem, quid actum esset. Obtestor tamen vos per
Christum, ut literas etiam a senatu vestro scribendas quam
primum curetis; audio enim in multis regni partibus impiorum
sęvitiam. Spero autem hoc tempore aliquam mitigationem
posse impetrari.
<lz>[Adresse darunter:] Clarissimis et egregia
eruditione pręditis viris pastoribus ac doctoribus
ecclesię Tigurinę, fratribus ac dominis mihi plurimum
observandis. ^&x{
</content>
</letter>