<?xml version='1.0' encoding='UTF-8'?>
<letter id="42068" year="1572" lang="de">
<correspondents>
	<originator>Friedrich III. von der Pfalz</originator>
	<addressee>Bullinger</addressee>
</correspondents>
<space_time>
	<place>Heidelberg</place>
	<date>24. april 1572</date>
</space_time>
<record>Zürich StA, E II 348, 114. / Orig. (Aut.)</record>
<print></print>
<statue></statue>
<content>
(Antwort auf Bullingers Brief vom 12. 3. 1572.)
Friderich, von gottes gnaden pfaltzgrave bei Rhein, des
heiligen römischen
reichs ertztruchses unnd churfürst, hertzog in Beiern etc.
Unsern grus zuvor, ersamer, lieber besonder, wir haben ewer
schreiben sampt den
zugeschickten büchlin, so ir newlich inn truck verfertigen
lassen, zu unsern
handen wol empfangen, vermercken solch ewer underthenige zu
unns tragende
neigung unnd mittheilung angeregter büchlin zu gnedigem
dancknemen gefallen,
seien es hingegen inn gnaden unnd allem gutem zu bedencken
geneigt. Wollen auch
verhoffen, der almechtig werden seinen segen unnd gnadt
darzu vatterlich
mittheilen, das solch ewer arbeit inn disen betrübten
letsten zeiten seiner
vilangefochtnen kirchen fruchtbarlichen nutz schaffen unnd
allerseits zu
ersprießlichem heil und wolfart gelangen möge. Welches wir
euch, den wir inn den
schutz des almechtigen, damit ir der kirchen Christi mit
frucht noch lang
vorstehen mögen, bevelhen, hinwider nit pergen wollen. Unnd
seindt euch mit aller gnaden wol zugethon.
<timestamp>Datum Heidelberg den  24. aprilis anno etc. 72.</timestamp>
Dem ersamen, unserm lieben besondern Heinrichen
Bullingern dem eltern, dienern der kirchen zu  Zürich.
</content>
</letter>