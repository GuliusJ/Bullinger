<?xml version='1.0' encoding='UTF-8'?>
<letter id="27105" year="1557" lang="lat">
<correspondents>
	<originator>Gilbert Cousin [=Cognatus]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>5. Juni 1557</date>
</space_time>
<record>Autograph: Zürich StA, E II 345, 443.(Siegel...)</record>
<print></print>
<statue></statue>
<content>
S. p. Accusari me abs te, vir doctissime, non negligentiae
et ignaviae solum, quod iam pridem nihil ad te litterarum
dederim, verum etiam ingratitudinis, non dubito. Quam
suspicionem apud te incurisse mihi sane gravissimum foret, si
meae innocentiae mihi non admodum bene conscius essem et in
promptu non essent causae, quę me confestim ab hac opinione
sinistra purgare possent. Quę sunt: longo enim tempore ex
oculis dolui et gravi lippitudine defatigatus scribere non
potui. Ad quę etiam accedebat, quod nullus sese nuncius
offerret, cui meas committerem. Propter quę te boni consulere
oportet, et si haec non satisfaciant, illa uti erga
me, qua in amicorum erratis nunquam non uti soles, debes. Quod
etiam atque etiam ut facias, reorum more rogo. Si me temporis
angustia non premeret, latius ad te scripsissem; sed brevi,
uti spero, id fiet, et si quid novi interveniat, id diligenter
scribam.
^$Bene vale, non minus sanctitate vitae quam doctrina clare.
^$Basileae ipsis nonis iunii anno christiano 1557.
^$Ex animo tuus Gilbertus Gognatus.
<address>
[Adresse ...]: Pietate et scientiarum ac linguarum
cognitione haud vulgari praedito d. domino henrico Bullingero,
domino et praeceptori suo in praecipuis venerando. Tiguri.
</address>
</content>
</letter>