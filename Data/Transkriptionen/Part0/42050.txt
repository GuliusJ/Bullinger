<?xml version="1.0" encoding="UTF-8" ?>
<letter id="42050">
<nr>42050</nr>
<correspondents>
	<originator>Johannes Hug</originator>
	<addressee>Bullinger.</addressee>
</correspondents>
<space_time>
	<place>(Glarus)</place>
	<date>25. März 1572</date>
</space_time>
<vo>Zürich StA, E II 378, 1889. / Orig. Aut.</vo>
Min gruͦtz und willigen dienst zuͦvor, erwirdiger,
getrüwer, lieber herr
gfatter, hütt nach der predig kumpt zuͦ mir houptman
Fridli Schuͦler und seit
mir, wie er von minem schwager houptman Schießern
verstanden, das zuͦ Genff
sollint 300 reisiger ligen. Da inn nun wunder nämme, uff was
und hin sy da sin
söllent, mitt pitt, sölle üch sömlichs zuͦschriben, das yr
uns ein bericht
gäbint, wie es daselbs ein gstalt habe. Hab ich imm nitt
versagen können und
bitten ouch üch, wellent alles von mir im besten verstan.
Er gruͦßt üch ouch gantz früntlich, deßglichen min hußfrow
und all min gsind.
Datum den  25. mertzen anno 72.
Jo[hannes] Hugo zuͦ Glarus.
Dem erwyrdigen herren m. Heinrychen Bullinger, pfarrher zum
Großen Münster zuͦ
Zürich, sinem getrüwen lieben herren und gevattern zuͦ
handen.
</content>
</letter>