<?xml version='1.0' encoding='UTF-8'?>
<letter id="25121" year="1555" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>ZÃ¼rich</place>
	<date>8. August 1555</date>
</space_time>
<record>St. Gallen VIII,  41. / Orig.(Aut.)</record>
<print>Bl.III, 328R.</print>
<statue></statue>
<content>
S. D.  Nimirum festinando nihil proficitur ideoque, cum
nuper existimassem me tuis inseruisse literis
praestantissimi vir d. Welseri literas, postea deprehendi me
nimium festinando delusum. Caeterum nunc eas his inclusi.
Varia hic sparguntur, nescio quam vere. Turba illa
Genevensis me tenet solicitum; metuo, ne infelicem sorciatur
exitum. Diabolus non dormitat; oremus ergo sedulo. Scribitur
ex variis locis magnum esse metum propter bellum Turcicum,
quod reparandum plures existimant. Infelicia expectamus ex
nostrorum militia; sed rutilante auri et loquente ventre
aures sunt surdae nec aperiuntur nisi insigni aliqua
calamitate. Festinavit nuncius ita, ut  aegre haec ad te
potuerim scribere. Dominus Iesus servet te cum tuis omnibus.
Tiguri  8. augusti anno 1555. Salve sint fratres omnes.
<signature>Bullingerus tuus.</signature>
Clarissimo viro d. Ambrosio Blaurero, Bienensis ecclesiae
fideli ministro, domino colendo et fratri meo charissimo.
</content>
</letter>