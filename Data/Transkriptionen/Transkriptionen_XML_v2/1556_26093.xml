<?xml version='1.0' encoding='UTF-8'?>
<letter id="26093" year="1556" lang="lat">
<correspondents>
	<originator>Raphael Sailer</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>2. Mai 1556</date>
</space_time>
<record>Autograph: ZÃ¼rich ZB, Ms. F62, 489.(Siegel...)</record>
<print>Ep. Calv. 2444 (XVI, 128). Exc.</print>
<statue></statue>
<content>
S. Immortales omnino pro saluberrima tua institutione
gratias habeo tibi, observandissime mi d. Bullingere, quae
quantopere me confirmaverit, magis ac magis in dies deprehendo.
En literas etiam ad d. Gesnerum, a quo licet nunc intervallo
locorum iterum aliquo Patavium cras iter arripiens seiungar, non
tamen intermittam, quin illic pisces optatos, quoscunque potero
impetrare, ac ad te, quae digna scitu fuerint, crebro
transmittam. Sed heus vos homines acerbos et vehementes,
Westphalus ea, qua solet uti modestia, contra neminem hominum
nec maledictis nec immani ulla impudentia hactenus insurrexit.
En tibi simplicitatis in eo exemplum! Proh dolor, quantus vetus
papismus denuo per istos nebulones, vereor, ne integer invectus
adeo increb escat. Temperantiam vestram sibi conatur adscribere,
quam ne imitari quidem novit, livorem suum in vos reiicit.
Cavete tamen serio, ne non homini triobulari graviter
respondeatis. Icones aut tale aliquid, quod officium iure non
erat, neutiquam mittere conveniebat, quod ibi sumptus haud dubie
non pucos feceris, quamvis eos non spernens eo certe maiori
aestimatione chariores habeo, quo ab homine amantissimo sunt
profecti. Caetera apud nos recte se habent, nisi quod praedae
latronum et reliquiis ita bellicorum tumultuum passim iter
facientes quicunque exponuntur.
^$Vale, vir honorandissime. Faxit deus, uti salvum ac incolumem
te iterum intueri mihi liceat.
<timestamp>Augustae 2. maii 1556.</timestamp>
^$Commenda me de meliori nota d. Gesnero et amicis nostris.
^$Tui ex animo observantissimus Raphael Seiler scripsit.
<address>
[Adresse ...]: Praestantissimo fidelissimoque divini
praeconii ministro domino Henrico Bullingero, domino et amico
suo colendissimo. Tiguri.
</address>
</content>
</letter>