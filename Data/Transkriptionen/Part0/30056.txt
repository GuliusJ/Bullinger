<?xml version="1.0" encoding="UTF-8" ?>
<letter id="30056">
<nr>30056</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>1. April 1560</date>
</space_time>
<vo>Zürich StA, E II 375, 599. / Orig. Aut..</vo>
<dr>Gr. II, 183 Exc.</dr>
<re></re>
<note></note>
S. legi (pater in Christo reverende) literasd. d.
Gesneri ex iisque intellexi paucula quaedam de motibus Gallicis.
Utinamd. d.
scribendo fuisset prolixior.
Communicavi etd. legato; sed is (ut solent) extenuat nonnihil et affirmat motus compositos, quod ego tamen non credo.
Quare, si vos, reverende pater, habueritis aliquid certi, nos nolite celare.
Scio ego tuas occupationes, praesertim nunc; sed poteris hoc negocium scribendi aliis dare.
Legi etiam literas tuas add. Philippum collegam; sed
mirari satis non potui te addidisse quaedam de coronato coniugi meae reddendo.
Qui tibi hoc venit in mentem cogitare, quasi vere tibi tuisque non omnia mea debeam, et quam humanitatem exteris nihilque de me meritis fueram exhibiturus, cur eandem non tuis quoque exhiberem? Quare, si me amas, noli committere, ut posthac tale aliquid ex te audiam; ego certe iniuria me affici existimarem, si pecunias pro officiis multis nominibus tibi debitis mihi offerres.
Hoc esset exprobrare officium, non boni
consulere.
Ego existimo bonorum amicorum esse non tam exacte officia ad calculum revocare.
D. Philippum, quod eam curam ad se recepisset, existimabam iam diu scripsisse; equus bene convaluit; is solvet.
Ir werdend ein bösen bezaler gnuͦg an im han; er ist ein Engadiner.
Haec per iocum;d. enim Philippum amo et me ab eo amari animadverto.
^$Nunc ad domestica:  Der rächtshandel ist angefangen; der ander rächtstag ist gesetzt uff den nächsten donstag nach Geörgi.
Fratres obtulerunt
sororem ad tormenta et in eo fuerunt, ut Hercules quoque comprehenderetur; sed id obtinere nondum potuerunt.
Utrinque interceditur a multis; sed deus hanc causam urget.
Quis enim credidisset unquam cessantibus omnibus fratres ipsos rem aggressuros et propriam sororem carnifici exposituros?  -   Tres Pagi scripserunt ad landrichter Superioris Foederis, ut det operam, quo noster Beccaria Mysauco pellatur.
Scripsit landtrichter cum suis Mysaucensibus; urget negocium.
Mysaucenses provocant ad
reliqua duo Foedera.
Sy mögend, gott lob, die sach nienen hin bringen, und söltend sy etc.
Vale, reverende pater.
Curię calendis aprilis anno 1560.
Salvum te cupiunt nostri omnes.
Salvere ex nobis iubebis tuos omnes.
Vale iterum.
                                     Tuus observantissimus Ioannes Fabricius.
Clarissimo viro eruditione et pietate excellentid. Heinricho Bullingero, ecclesiae Tigurinae antistiti vigilantissimo, domino et patrono suo multum observando.
                                                                                                Zürich.
</content>
</letter>