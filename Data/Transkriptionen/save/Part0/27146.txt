<?xml version="1.0" encoding="UTF-8" ?>
<letter id="27146">
<nr>27146</nr>
<correspondents>
	<originator>Bullinger</originator>
	<addressee>Pier Paolo Vergerio</addressee>
</correspondents>
<space_time>
	<place>Zürich</place>
	<date>22. Juli 1557</date>
</space_time>
<vo>Autograph: Zürich StA, E II 356, 693. [Aut. Entwurf aufd. 3. Seite des Schreibens von Vergerius v. 20. Juli.] (Siegel...)</vo>
<dr></dr>
<re></re>
<tx>S. D. Recte habet res, postquam diserte fateris me in
improbando Coelii libro non usum esse vocibus illis, quibus
sane non fueram usus, impius, haereticus. Quod tu mox
colligis, nihilominus esse haereticum et impium, nihil ad me
pertinere existimo. Ego enim alias ob causas aeditionem libri
illius improbavi, nunquam observavi, quod tu adducis, servari
posse homines sine Christo; alioqui dissimulassem minime.
Audio denique illum auxisse librum et in eo mutavisse
plur[im]a, postquam a me fuit lectus, neque is nunc videri
vult unquam ita sensisse. Nihil autem solicitus sum, si in sua
apologia meas adduxerit literas, quas ita scriptas a me spero,
ut a piis oppugnari non possint. Quodsi quidam oppugnaverint,
et mihi locum putaborelictum, quo me purgem, neque vivit in
mundo, qui me eiusdem criminis reum peragere possit. Si
tentaverit quisquam, impudentia amentiaque eius evidens erit
omnibus. Scis illud vulgi: "Qui, quae vult, loquitur, quae non
vult, audiet. Dic autem, mi Vergeri, num eiusmodi
concertationibus ecclesiam dei aedificari posse putes, nempe
si iam non tu modo et Coelius committemini, sed ego et multi
alii in concertationem ea[n]dem inviti pertrahamur, cum
alioqui concertationum plus satis sit inter evangelicos.
Videris toti niti principum authoritati, quos ut ego summe
veneror, pios imprimis, ita nunquam obliviscor illius a
principe non vulgari pronunciati: "Nolite confidere in
principibus et in filiis hominum etc.
^$Vale.
^$Tiguri 22. iulii 1557.
<lz>[Adresse fehlt.]
</content>
</letter>