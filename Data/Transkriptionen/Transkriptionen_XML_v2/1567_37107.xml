<?xml version='1.0' encoding='UTF-8'?>
<letter id="37107" year="1567" lang="lat">
<correspondents>
	<originator>Matthias Schenck</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>3. Oktober 1567</date>
</space_time>
<record>Zürich StA, E II 375, 813. / Orig. (Aut.)</record>
<print></print>
<statue></statue>
<content>
S.  Metui ipse quoque, mi Bullingere exoptatissime, (quod
dissimulavi tamen strenue), ne alienior a nobis esset d.
Hallerus, eoque magis metui, quo ille tardius rescripsit.
Nunc eas accepi literas, unde facile intelligo eundem eum
esse, qui fuit anno superiore. Quae quanquam fuere mihi,
quod vel me tacente scis, gratissimae, tamen hoc fuere
gratiores, quod coniunctae essent cum illis, quae tibi
redderentur; neque enim dubito iucundissimas eas tibi fore,
quo magis laboravi, ut quam primum tibi redderentur.
Misissem per Albertum, si mature accepissem; nunc
Constantiam ad meos mittendae sunt, qui haud scio an
habituri statim sint, cui dent. Tu si quid respondere voles
d. Hallero, mihi item mittes, qui, per quos perferri commode
possit, iam ex ipso cognovi.
Quod reliquum est, bene vale et symmystis omnibus ac
singulis, si molestum non est, meis verbis S.
<timestamp>Augustae, 3. octobris anno 1567</timestamp>
<signature>M[atthias] Schenckius t[uus].</signature>
Pio pariter et erudito viro Heinricho Bullingero,
ecclesiastae Tigurino, domino atque amico suo
observando.
An meister Heinrich Bullinger zu Zürich.
</content>
</letter>