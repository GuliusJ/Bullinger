<?xml version='1.0' encoding='UTF-8'?>
<letter id="26105" year="1556" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>19. Mai 1556</date>
</space_time>
<record>Autograph: ZÃ¼rich StA, E II 336, 411.(Siegel...)</record>
<print>Ep. Calv. 2456 (XVI, 148).</print>
<statue></statue>
<content>
S. De quodam sacrosanctae trinitatis impugnatore aut
calumniatore potius blasphemo memini te ad me scribere, mi
Bullingere, et eo nomine vigilantiam commendasse. Et res certe
digna sit fideli attentione. Sed qua ratione ad autoris
inquisitionem insistam non video, postquam neminem ego quidem
novi, aut fando accepi qui [vel] mutiret tale aliquod scelus.
Gratissimum ergo feceris, si vel aliquam nobis des
circumstantiarum (si aliud non possis) significationem, ex
quibus sit occasio ceu per vestigia deprehendendi et arcendi
perniciosi et exitialis veneni. Multas iam vias, easque secreto
tentavi, quum inter doctos, qui lucubrare solent, tum
chalcographos, ut latens alicubi huiusce furoris vel scintilla
constare posset. Sed frustra omnia, ut aut commentum esse
sparsum per sinistram suspicionem existimem, aut metu premi
conatum. Tu interim perge etiam nobiscum vigilare, quod facis,
et vale.
<timestamp>Basileae 19. Maii Anno 1556.</timestamp>
^$T. Sulcerus.
<address>
[Adresse ...]: Viro praestantissimo D. Heinricho Bullingero.
Tiguri.
</address>
</content>
</letter>