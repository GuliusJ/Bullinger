<?xml version="1.0" encoding="UTF-8" ?>
<letter id="541">
<correspondents>
	<originator>Bullinger</originator>
	<addressee>Dionysius Melander</addressee>
</correspondents>
<space_time>
	<place>(*Zürich</place>
	<date>März 1535*)+1</date>
</space_time>
<print></print>
<note>Gedruckt: In posteriorem d(*ivi*) Pauli ad Corinthios epistolam Heinrychi</note>
<note>Bullingeri commentarius, Zürich 1535, f. 2r.-v. (Widmungsvorrede)+2</note>
<statue>
Zwar ist der Kommentar zum zweiten Korintherbrief kürzer ausgefallen
als jener zum ersten, doch ist zu bedenken, dass die anspruchsvolle
Aufgabe den Kommentator immer zu einer gewissen Ausführlichkeit zwingt.
Wenn das Werk auch nicht allen Ansprüchen genügen kann, soll Melander
doch den Autor gegen ungerechtfertigte Kritik in Schutz nehmen.
</statue>
<content>
In secundam Pauli ad Corinthios epistolam Heinrychi Bullingeri ad
Dionysium Melandrum praefatio.
<p>Prolixior fortasse fui in excutienda epistola priore, succinctiora itaque in posteriorem dabimus+3. Interim vero expendat apud se quilibet, quot et quanta a commentatoribus paulo diligentioribus sint observanda+a,
illa vero paucis absolvi non posse.
Exponenda enim compluribus in locis lectio diversa, et quae ex iis magis
genuina sit, sed et nullibi non monendum, quae quorundam verborum vis ac
proprietas, quae item sint orationis incommoda, qui tropi, qui
schematismi, quomodo obscurius, brevius et perturbatius dicta clarius,
copiosius planiusque exponi queant. Deinde, quod primum ac potissimum in
commentariis requiritur, etiam superstitiosius observandus et ordinandus
est orationis contextus, indagandus authoris scopus, indicandum,
quomodo ad scopum argumenta referantur singula, quid obiter insertum et
quid per digressionem dictum sit. Reddendus nonnunquam sensus paraphrasi,
ostendendus orationis vigor ac ardor, sed et loci communes tractandi
nonnunquam, quos et annotasse aliquoties suffe//^^^'Sup(2r.)cerit,
admonendum quoque, quis usus eorum,
quae disputata sunt, nec omittendum, si iis quispiam fuerit abusus.
Asserenda enim veritas, confutandum vero mendacium. Quid, quod prodest et
aliorum nonnunquam recensuisse sententias? Ista vero omnia quis,
obsecro, unus et brevibus tractaverit?
Veniam igitur merentur, qui commentarios nonnunquam copiosiores aedunt.
Sunt sane, quos grata multis commendavit brevitas, verum illi vel sensum
duntaxat paucis vel schemata certa vel locos annotarunt communes vel
annotata et veluti fragmenta quaedam aediderunt. Paucissimos invenias,
qui omnia ista in scribendis commentariis observarint tractarintque
diligentius.
Nec istud in hoc dico, quod nostris commentariis illa omnia
praestiterimus, sed quod multa conanti ipsum opus inter manus opinione
maius excreverit. Tuum erit, Dionysi praestantissime, nostram fidelitatem
et diligentiam tueri adversus quorundam procaces calumnias et laborantes
nos in vinea domini+4 perpetuis iuvare precibus.</p>
</content>
<note>
.us; +a> am Rande:  Commentatoris officia et diligentia.
<address>
+1>Zur Datierung siehe Anm. 2.
+2>Bullingers Kommentar zum zweiten Korintherbrief erschien bei
Froschauer im März 1535, s. HBBibl I 71; HBD 24, 11f.
+3>Der Kommentar zum ersten Korintherbrief (HBBibl I 53)
umfasst 224 Blätter, das vorliegende Werk nur 128.
+4>Vgl. Mt 20, 1-16.
</address>
</note>
</letter>