<?xml version='1.0' encoding='UTF-8'?>
<letter id="19058" year="1549" lang="lat">
<correspondents>
	<originator>John Burcher</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>12. M채rz 1549</date>
</space_time>
<record>Autograph: Z체rich StA, E II 343, 410</record>
<print>Zur. lett. III, S. 649f; Ep. Tig. III, S. 421</print>
<statue></statue>
<content>
<timestamp>Argentinae, 12. Martii 1549</timestamp>
^$S.P. Res quidem misera et lachrimis digna se nobis obtulit Argentinensibus
scribenda. Bucerus, atque ille, um eloquentior tum meo juditio solide doctior,
Paulus Fagius, ab concionatoris functionibus depositi sunt magistratus
autoritate, civitatemque cogentur relinquere, ni vellent in Caesaris manu tradi.
Reliquos adhuc concionatores habemus, nihilque immutatum est, quam quod cogimur
piscibus quadragesima hac vesci, atque Veneris et Sabati diebus per totum annum.
Episcopus expectatur indies, qui quicquid immutaverit, per literas meas
intelliges. Accepi jam primum ab Anglia literas, in quibus nihil novi est. Nihil
parleamenti decreto publicatum est. Caesaris filius hodie, ut fertur,
Heidelbergam venit, comitatus duce Mauricio et aliis. In Saxonia audio graviter
ferre Saxones ab evangelio ad Interim trudi. Civitates maritimas<f1>die Hansest채dte ("Seest채dte").</f1> fama est
Caesari respondisse, Interim se non posse recipere. Regem Daciae, Poloniae, et
ducem aliquem, ni fallor, Slesiae, cum maritimis civitatibus foedus iniisse
fertur. Haec habui, quae modo paucis scriberem, ne te me oblitum accuses. Alio
me vocant negotia, neque sinunt in iis diutius immorari. Scripsit ad me Hoperus
noster bene convenisse Helvetios, quod utinam verum esset; verum eadem a te
scire cupio. Bene vale.

<signature>Tuus, quem nosti, J[oannes] B[urcherus].</signature>
<address>
[Adresse:] Dem ersamen, wisen hern Bullinger, predicanten, mynem gunstigen
hern und freundt, wonhaft vor dem Muster. Zurich.
</address>
</content>
</letter>