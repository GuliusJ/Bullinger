<?xml version="1.0" encoding="UTF-8" ?>
<letter id="28137">
<nr>28137</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>28. Oktober 1558</date>
</space_time>
<vo>Zürich StA, E II 373, 51. / Orig. Aut.</vo>
<dr>Gr. II, 106f. R.</dr>
<re></re>
<note></note>
S. D. Fui per dies plus quam 14 adflicta admodum valetudine necdum revalui plene.
Ideo toto hoc tempore nihil potui scribere neque vero adhuc prolixas exarare possum.
Clarissimod. legato regio indicabis me eius accepisse literas et agere illi gratias pro eius fide et diligentia salutareque perquam humaniter.
Amplissimus vird. Coignetius praeterita die dominica hic erat; sed per infirmitatem non potui illum accedere.
Ipse pro sua humanitate me accedebat ac salutabat.
Quae nova sunt de
expeditione in Hungariam Turcica, audivisti haud dubie a clarissimo virod. Friderycho a Salice, cuius literas accepi scriptas ex Vienna omnes, deinde etiam postremas ex Samada una cum literis mei filii Christophori.
Nihil ei respondeo, maxime quod ipsum vel filium eius ad me propediem venturum expecto totumque colloquium in illud tempus reservo.
Salutabis illum et totam illam familiam nomine mei humanissime.
Venit ad nos nuncius missus ex Polonia, ministerd. Ioannis a Lasco, cum literis
copiosis de toto vel universo statu eius regni.
Breviter: propagatur mirum in modum syncera evangelii Iesu Christi praedicatio; sed mirifice opponunt se episcopi cum clero.
Sed ita comparatum est ab initio; haec res nonnisi maximis laboribus paratur.
Accepi ab illo nuncio et has literasd. Francisco Nigro inscriptas, quas, oro, diligenter curare digneris.
Ex Belgico nihil habemus, nisi quod coeptum sit agi de pace.
Dominus illud nobis omnibus concedat, quod salutare est.
Vive et vale cumd. Philippo,d. Pontasella, d.d.
consulibus et omnibus bonis etc.
Tiguri 28. octobris 1558.
Comitia Badensia nondum sunt finita.
Abbates nescio quid mali ecludunt.
Dominator dominus respiciat in consilia hominum et rependat cuique pro suo iudicio sancto etc.
                                           Bullingerus tuus.
Praestantissimo virod. Ioanni Fabritio, Curiensis ecclesiae fideli ministro, compatri et fratri suo dilectissimo.
^$Chur.
</content>
</letter>