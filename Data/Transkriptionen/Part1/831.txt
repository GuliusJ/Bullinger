<?xml version="1.0" encoding="UTF-8" ?>
<letter id="831">
<correspondents>
	<originator>Bullinger</originator>
	<addressee>Kaspar Megander</addressee>
</correspondents>
<space_time>
	<place>(*Zürich*)</place>
	<date>27. Mai 1536</date>
</space_time>
<record>Autographes Konzept+a: Zürich StA, E II 345, 162f</record>
<print>Ungedruckt</print>
<statue>
Bittet, ihm zu schreiben. Missbilligt die Duldung des
Durchmarsches französischer Truppen durch bernisches Gebiet und
warnt vor den schlimmen Folgen einer Allianz mit dem gottlosen
König von Frankreich (*Franz I.*); legt Megander nahe, seinen Einfluss
dagegen geltend zu machen.
</statue>
<content>
Gaspari Megandro Bernensi.
<p>Quo magis ego tuas, mi Megander, cupio, hoc tu scribis rarius. Quid in culpa sit, nescio; suspicor autem occupationes esse in causa. Quodsi epistola scripta sarcieris neglecta, nihil conquerar amplius.</p>
<p>Est praeterea, quod animum meum excruciat misere: syncretismus tuorum et Galli+1. Metuo, mi Gaspar, illum nobis omnibus, imprimis evangelio, maximo futurum malo. Nolunt tui copiis iuvare Gallum, sed traducuntur per
limites ipsorum hostiles caesari exercitus+2. Favere Gallo videntur
prorsus, qui copias Galli fovent, iuvant atque utinam non prosequantur
etiam. Scis, quantum animos nostrorum marciales instructae
proficiscentium
permoveant phalanges. Non nescis, quantum acceperit detrimenti Iosaphat,
quod Achabi faveret partibus+3. Hodie sane non vivit rex consceleratior
Gallorum tyranno. Hic+b est, cuius manus adhuc christiano sanguine
madent+c. Hic est, qui adulteriis, stupris et libidinibus polluit omnia,
a cuius insidiis et violentia non tuta fuit in Gallis vel matrona vel
virgo ulla. Hic auro suo omnes Europè dynastias et respublicas corrupit.
Hic plus hausit patrii et Helvetii sanguinis quam regum ullus.
Hic dissidium illud, quod nos pessumdabit prope diem, primus liberae et
concordi miscuit patriae. Breviter: Hic is est, qui annis prope 23 totam
turbavit Europam, multas viduavit civibus urbes, //^^^'Sup(163) qui
Italiam, Germaniam, Hispaniam, potentissima regna, diutinis bellis+d
afflixit, fatigavit et attrivit, reges commisit+e. Turcam quoque
in christianos concitavit+4 nec unquam egregii quicquam gessit. Nunc vero
contra ius et phas sacramentumque datum fines invadit Insubriae,
ut tandem meritam reportet mercedem+5. At hunc hodie ut amicum colimus,
huius partes iuvamus. Expende, quae ad te, et ad te quidem solum, scribo.
Non opinor rem te feceris indignam, si tuos monueris, ne nebuloni
turpissimo eiusque causae se adiungant nimium. Societas regum
Aegypti et Assyriorum nunquam bene cessit Israeli+6. Utinam non cogamur
aliquando misera spectare patriae fata! Optime sane cum illis actum est,
qui in causa iusta et propter nomen Christi fortiter ad Capellas+7
occubuere.</p>
<p>Vale, mi charissime et venerande Gaspar, et me amare perge.</p>
<p>27. maii 1536.</p>
</content>
<note>
.us; +a >Vgl. oben Nr. 817, Anm. a.
<print>
^^^S'b-c.> von  Hic  bis  madent  am Rande nachgetragen.
+d>bellis  am Rande nachgetragen.
+e>reges commisit  am Rande nachgetragen.
</print>
<address>
+1>Franz I., König von Frankreich.
+2>Bern gestattete auf Wunsch des Königs den Durchmarsch beschränkter
Truppenkontingente, wodurch dem Gegner Kaiser Karls V. der
Vorstoss nach Oberitalien erleichtert wurde (vgl. oben
Nr. 798, 12f mit Anm. 14).
Zwei Boten aus
Frankreich, die mit dem Berner Rat in dieser Angelegenheit(?)
verhandelt hatten, waren am 24. Mai von Bern nach Zürich weitergereist
(s. Bern StA, A II 126, S. 268-270, und Zürich StA, A 160. 2, Nr. 167).
Bullinger war auch durch eine Mitteilung Heinrich Linggis alarmiert
worden (am 29. Mai "vor drei Tagen"(?))
+3>Vgl. 2Chr 19, 2.
+4>Die französische Türkenpolitik hatte im Vorjahr
grosse Beunruhigung ausgelöst; vgl. HBBW V, S. 122, 16-24; 158, 3-6.
+5>Franz I. erhob Ansprüche auf Mailand und war ins savoyische
Piemont eingefallen; Mailand selbst griff er allerdings nicht an (vgl.
<print>
Brandi  I 322. 326).
+6>Vgl. z. B. Hos 7, 11f; 12, 2f.
+7>In der Schlacht bei Kappel 1531.
;----------------------------------------------------------------------
</print>
</address>
</note>
</letter>