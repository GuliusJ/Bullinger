<?xml version="1.0" encoding="UTF-8" ?>
<letter id="24223">
<nr>24223</nr>
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>30. Oktober 1554</date>
</space_time>
<vo>Zürich StA, E II 336a, 381. / Orig. Aut.</vo>
<dr>Deutsche Teilübersetzung: Horning, S. 48.</dr>
<re></re>
<note></note>
S.  Lucarnensium calamitas supra modum me adfligit non solum
ob ipsos fratres pientissimos, quos video cruci obiiciendos,
sed et ob refrigescentem in aliis iustum zoelum pro domo
domini, quia sic comparatos video etiam optimos, ut pro
quavis re potius quam Christi gloria periclitandum esse
ducant, adversarii vero suis incitati studiis extrema potius
experienda statuant, quam ut vel pil m
latum remittant a consueto contra synceram religionem
impetu. Quae cum ita sint, non video consilium, nisi ut a
machina adfulgeat praesens manus domini, qua sustineantur
servi ipsius et confirmentur. Ad eum ergo piis gemitibus
incessanter suspiremus una cum ecclesiis nostris. Caelium
magis sibi quam tuo, nostro aliorumque bonorum consilio
obsequutum valde doleo, et ubi librum eum ediderit, miror,
cum hic ut ęderetur, non fuerit concessum. Utinam haec
ingenia sua conferre dona potius ad aedificationem quam
destructionem constituerent.
Argentinenses fratres responsum a senatu nondum obtinuerunt
forte habituri brevi, quod Marpachius quidem (ut suis ad me
indicat) eiusmodi sperat futurum, ut, si non, quae velint,
omnia obtineant, tamen capita potissima concessa iri, quae
ad papatus demolitionem momenti sint aliquid habitura.
Utcunque vero cadat res tota, sic acturos esse, ne per
imprudenti m zaelumque intempestivum plus nocuisse ecclesiae
quam emolumenti attulisse videantur. Haec paucis in
praesentiarum, quia pluribus non potui. Quare vale, vir
ornatissime. Basileae  30. octobris anno 1554.
Tuus Sulcerus.
Viro praestantissimod. Heinricho Bullingero, domino et
symmistae colendissimo
suo.
</content>
</letter>