<?xml version='1.0' encoding='UTF-8'?>
<letter id="21203" year="1551" lang="lat">
<correspondents>
	<originator>Johannes Gast</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>29. August [1551]</date>
</space_time>
<record>Zürich StA, E II 366, 124. / Orig.(Aut.)</record>
<print></print>
<statue></statue>
<content>
S. in domino. Accessi d. Valentinum Nusboum, qui dixit se
misisse fasciculum ante 14 dies ad se missum ex Argentina
per civem quendam ex Badenis, fortassis iis diebus
accepisse. Dedit et has, quas dixi se ante 6 dies accepisse,
nec incidisse in tabellionem. Mirum quid scribas de
commentario in epistolam 1. Cor. Petri Martyris, quum non
extet.
Scribit ad Oporinum d  Lazius e Wienna Turcam imminere
maximis viribus et incursiones facere in rusticanum populum
et multos abducere. Imminet gravissimum bellum Austriacis;
conscribitur miles in Ungariam mittendus.  Vale. Si quid
habes ex Anglia et ex Italia, obsecro, velis communicare.
Myconius noster aegrotat, et pestis incipit p.....  grassari
in optimos viros. Ora igitur pro nobis. Vale iterum.  29.
augusti.  Theodorum salutabis.
<signature>Tuus Gastius ex animo.</signature>
D. Heinrycho Bullingero, pfarrher zuͦ Zurich im Münster,
mynem lieben herren.
Zurich.
</content>
</letter>