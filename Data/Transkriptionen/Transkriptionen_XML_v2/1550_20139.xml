<?xml version='1.0' encoding='UTF-8'?>
<letter id="20139" year="1550" lang="lat gr">
<correspondents>
	<originator>Thomas Naogeorgus [=Kirchmair, Kirchmayer]</originator>
	<addressee>Bullinger</addressee>
</correspondents>
<space_time>
	<place>Kempten</place>
	<date>18. Juni 1550</date>
</space_time>
<record>Zürich StA, E II 356, 91. / Orig.(Aut.)</record>
<print>Druck: Leonhard <i>Theobald,</i> Das Leben und Wirken des Tendenzdramatiker der Reformationszeit Thomas Naogeorgus seit seiner Flucht aus Sachsen, Leipzig 1908, S. 37f<k>Nach Zürich ZB, Ms S 72, 255</k></print>
<statue></statue>
<content>
S. D.   Dedi ad te, vir doctissime, in hebdomada pentecostes
perbreves literas,
quibus inclusi alteras ad Ioannem Hallerum mittendas. Cupio
scire, an acceperis;
quodsi accepisti, cura, quęso, Bernam alteras quam
ocyssime perveniant, quod,
ut in rem fuerit meam, sic mihi erit gratissimum. Repetii
matrimonium sic
flagitante re familiari et honestate functionis idque ante
Christi natalem
proximum. Quamobrem hactenus nihil sensi turbarum, licet
antea multa ferebantur
plaustra minaciarum a papistis. Cętera quoque apud nos
satis sunt quieta.
Expectantur nescio quę atrocia e proximo imperiali
conventu, <lang lang="gr">alla kai
tauta tou Jeou en gonasi keitai,</lang> ut Homerus
loquitur,<lang lang="gr">ow kai</lang> (ut
idem ait) <lang lang="gr">ouk andressi nohmata panta teleuta</lang>.
Rogabimus enixe, ut idem
deus noster propter nominis gloriam sui et synceram servet
doctrinam et
scelestos illos disperdat homines, qui bella volunt et
divina iuxta et humana
student subvertere. Magdeburgenses adhuc satis animose sese
defendunt. Dominus
eos servet. Utinam mitesceret Cęsar neque sanioribus
imbutis doctrinis dolosum
et impium Interim obtruderet; deum ita magis haberet
propicium et latius
regnaret. Scriberem plura, sed et hęc raptim alio
vocantibus negociis. De
literis rescribe et fratres et dominos isthic ecclesię
ministrantes meo nomine
saluta. Vale.  Datum Campiduni 18. iunii 1550.
<signature>Thomas Naoge[orgus] tuus.</signature>
Doctissimo atque humanissimo viro d. Heinricho Bullingero,
Tigurinę ecclesię
doctori, amico suo.
                   Zürch.
</content>
</letter>