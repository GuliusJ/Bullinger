<?xml version='1.0' encoding='UTF-8'?>
<letter id="31038" year="1561" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>[Zürich]</place>
	<date>28. Februar 1561</date>
</space_time>
<record>Zürich StA, E II 373, 291. / Orig.(Aut.)</record>
<print>Gr. II,  279f. R.</print>
<statue></statue>
<content>
S. D. Accepi tuas et legi nec video magnopere referre, ut ad eas respondeam.
Timeamus deum, simus soliciti, agamus eius negotium in conspectu eius fideliter obsecrantes, ut ille benedicat nobis.
Plurima in hoc homine mihi displicent; dominum oro, ne per hunc ipsum puniat ingratitudinem et peccata nostra.
Non possum plura scribere de rebus Gallicis, quia totus occupatus sum in absolvendis quibusdam in typographiam et scribendis multis in Angliam, Saxoniam, Poloniam et ad alia loca, ad quae per
mercatores nunc se parantes Francof[ordiam] curari possunt.
Noli ergo mirari, si post octiduum nihil.
Coignetius modo scribit res feliciter habere in Gallia; ab aula cardinalem recessisse.
Addit Sabaudum Vallis Agroniae incolas voluisse iterum perdere; sed cecidisse ex Sabaudis supra 800 milites.
Nihil Neoburgi effectum, nisi quod alia comitia instituta 18. maij Basileae celebranda, in quibus ex 11 cantonibus sequestres causam debeant cognoscere.
Ex Neoburgo Saxoniae nihildum certi
habeo.
Si quid de concilio habes et de rebus Italicis, communica.
Oremus dominum, ut nobis adsit.
Vale.
<date>28. februarii 1561</date>.
<signature>Bullingerus tuus.</signature>
Praestantissimo viro d.
Ioanni Fabritio, Curiensis ecclesiae ministro, fratri suo charissimo.
Gen Chur an h.
Hansen Schmid, pfarrer zuͦ S.Martin.
</content>
</letter>