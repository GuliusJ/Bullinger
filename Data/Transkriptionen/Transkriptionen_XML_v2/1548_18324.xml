<?xml version='1.0' encoding='UTF-8'?>
<letter id="18324" year="1548" lang="de">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>28. Dezember 1548</date>
</space_time>
<record>Autograph: Zürich StA, E II 359, 2831</record>
<print></print>
<statue></statue>
<content>
Gnad von gott. Ich weiß üch uff dißmal anders nüt zuͦ schriben, dann das uff
hütt der handel vor räth und burgeren gsin; ist ein einhellig meer von gotts
gnaden, das man sich von Zürich nitt trenne. Ist deshalb beschloßen, das man
mitt sampt üch well botten schicken in die Siben Ort, wie ir das uß miner
herren schriben verstan werdend. Ist wol ein rathschlag gschehen, das man sich
von Basel nitt trennen, aber allein von eim einigen man; hatt nitt einen volger
ghan. Gspür von gotts gnaden anders nüt dann trüw und redliche. Sobald mir üwer
brieff ward, gieng ich zumm h[erren] sch[ultheiß] Nägeli, Imm Hag,
seckelmeister<f1>Sulpitius Haller.</f1> etc. fand jederman ufrecht und guͦtwillig.
^$Hütt und gester hand wir examen. Farellus ist hie; es hatt inn einer deß
sacraments ein buͦben gschulten; deß wil er sich vor minen herren
entschlahen. Es sind auch hie H. Michel und her Jacob von Biel; die laßen üch
allsammen fast gruͤßen mitt sampt juncker Nicklauß von Witenbach, H. Josen,
H. Hansen, Eberhart und Niklausen, auch von mim h. seckelmeister<f1>Sulpitius Haller.</f1> und fenner Imm
Hag.
<timestamp>Datum 28. Decembris 1548.</timestamp>
Bern.
<signature>Tuus H[allerus]. Blarers halb bitt ich üch, verschaffend, das wir entlich wüßind, woran wir syend. Von Xysto han ich auch not nüt. Musculi sach hanget allein uff Blareren. Ir wellind mir üwrem volk mitt sampt Musculi allen ein glücksälig jar wünschen.</signature>
<address>
[Adresse:] Sinem fürgeliepten herren und gevatteren M. Heinrych Bullinger,
vorstenderen der kilchen zuͦ Zürich.
</address>
</content>
</letter>