<?xml version='1.0' encoding='UTF-8'?>
<letter id="19066" year="1549" lang="de">
<correspondents>
	<originator>Georg (Graf von/zu Württemberg)</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>20. März 1549</date>
</space_time>
<record>Autograph: Zürich StA, E II 363, 114</record>
<print></print>
<statue></statue>
<content>
Georg, grave zuͦ Wurttemberg unnd zuͦ Mümpelgart etc.
^$Unnseren gruß zuͦvor, wolgelerter, lieber besonnder. Wir haben ewer schriben
sampt der beygeleten verschribung, so die von Costentz sich sollen begeben und
verpflicht haben, empfangen, haben aber alhie im ingang der verschribung ein
andern anfang zuͦ unser ankhunfft befunden unnd gesehen. Aber deß ingangs
unnd tittels halber bringt den gutten leythen gleich als wenig als die kleine
leichterung, so ir unns zugschickht haben. Eß ist unns der dritt bogen, so
versetzt worden, noch nit behendigt. etc.
^$Daß die von Zyrich sich in rhäten und burgeren entschlossen, der vereynigung
halb wie ire vordern zu pliben etc., sollichs ist uns unverstendtlich; dann mher
dann ainer vereynigung vor vil jaren sy sich entschlossen und begeben haben. Fur
unnser newer zeyttung wissen wir euch nichts zu berichten, dann daß deß
kheysers sun zu Heidelberg und im landt zu Wurttemberg etc. gewesen ist und uff
Speyr zu gezogen, daß man sich versicht, ehr die den weg den Rhein hinab nemen.
^$Daß haben wir euch in yl geneigter meynung auch nit verhalten wellen. Seytt
gott bevolhen.
<timestamp>Datum Basel den XXten Martij anno etc. xlix.</timestamp>
<signature>G[eorg], g[rave] z[u] Wyrttenberg.</signature>
<address>
[Adresse:] Dem wolge[le]rten unserm liebn besondern Heinrich Bullinger,
predicaten zu Zürich.
</address>
</content>
</letter>