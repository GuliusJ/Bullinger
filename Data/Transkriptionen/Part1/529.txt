<?xml version="1.0" encoding="UTF-8" ?>
<letter id="529">
<correspondents>
	<originator>Ludwig Lopadius</originator>
	<addressee>Bullinger</addressee>
</correspondents>
<space_time>
	<place>(*Konstanz*)</place>
	<date>13. Februar 1535</date>
</space_time>
<print></print>
<note>Gedruckt: Graecae linguae rudimenta, praeter hactenus aedita singulari</note>
<note>et diligentia et brevitate in puerorum usum conscripta, Ludovico</note>
<note>Lopadio autore, Basel 1536, f. 2r.-3v. (Widmungsvorrede)+1</note>
<statue>
Der hohe Wert der Wissenschaften und Sprachen für die menschliche
Bildung wird allgemein anerkannt;
besonders die neu aufgeblühte Pflege des Griechischen und Hebräischen
hat schon reiche Früchte getragen und darf nicht wieder in Verfall
geraten. Die von Bullinger angeregte und ihm nun zugeeignete Arbeit
soll dem Wohl der Jugend und vor allem dem Unterricht von
Anfängern dienen. Rechnet nicht mit Lob, aber hofft auf gute Aufnahme des
kleinen Buches.
</statue>
<content>
Ludovicus Lopadius Henrico Bullingero s(*alutem*).
<p>Quum literae magno doctissimorum hominum consensu atque calculo primas partes mereantur easque cunctis rerum possessionibus praestare constet, nec iniuria a nobis quoque in precio habeantur. Neque enim
video bona inveniri posse illis potiora excellentioraque. Quapropter
meritissimo hasce appellabimus meliores ac humaniores, ut quae vel
solae omnium ad hominis aliter fingendum animum, ad vitae componendos
mores nostramque rectius instituendam vivendi rationem plurimum
habeant ponderis et momenti. His de causis apparet literas et linguas a
deo ceu dotes, quibus nihil sit divinius, esse datas et humanis usibus
creatas. Homini ergo pro viribus enitendum, ut illas ad suam et aliorum+a
utilitatem perdiscat. Quod vero //^^^'Sup(2v.)
hae seculis superioribus fuerunt neglectae et ignoratae, comperimus
adhuc hodie ac sentiscimus, quantam mortali generi attulerint iacturam.
Nota sunt mala, quae in hunc orbem importarunt, ideo in praesens missa
facio. Ingenti nostro malo ignoratus est sermo graecus. Quid nobis non
dedit damni hebraei sermonis ignoratio et inscitia, bone deus? At istis
temporibus, cum uterque vicissim doceri discique coeptus esset, omnibus
in confesso est, quam insignes, magnificos, incomparabiles mundo fructus
apportaverit, de quibus multa dicere supervacaneum foret. Ad id tempus
usque cernimus elegantiores disciplinas, optimos quosque autores et
libros delituisse veluti situ et pulveribus obductos. Posteaquam vero
non absque maxima dei nostri commiseratione in lucem reducti et
tanquam ab orco revocati revixerunt, revixit et pietas, verus dei
cultus. Literarum restitutione restitutae sunt in pristinum statum
leges. Redierunt in viam multa et multa, quae prioribus aetatibus
et annis retroactis a recta vivendi ratione deflexerant ac deviaverant.
Quos fructus quibus, quèso, rebus acceptos referre possumus, nisi renatis
recens studiis, linguis et dicendi artibus? Quodsi de integro (absit
autem procul) rei literariae oriatur contemptus, retro labentur in peius
omnia. Nos itaque assidue domino nostro supplices facti precemur, ne res
eo redeat, neve tantum bonorum nostris laboribus, imo dei gratia et
partum et inventum exiguo temporis intervallo rursus
pessum //^^^'Sup(3r.) eat ac amittatur.</p>
<p>Porro ades mihi, Bullingere doctissime, hortator et autor edendi vigiliolas meas+2. Parebo tuis hortatibus, prodibunt sane in vulgum, sed ea lege, ut hosce ceu meos
foetus, nunc vero tuos factos, utpote tuo nomini dicatos suscipias
defendendos. Per te, spero, fiet, quo minus livori in me liceat; etenim
cogito non defuturos, quibus conatus ille meus magis videatur
temeritas quam propensa quaedam animi voluntas optime cupienti bonae
frugis iuvenibus. Verum non addubitatur, quin isthaec mea temeritas apud
amplae spei pubem bene cedat. Nam quod facio operae, in puerorum fit
gratiam. Hic labor quantuluscunque exhauritur ob eos, quos animus est
publice et privatim literis graecis instituere, praecipue illos, qui
ultra primas literas nondum sunt progressi. Aetas grandiuscula habebit,
quos legat, me doctiores. Ego quidem, quantum ad me attinet, a puero
usque huc spectavi, eo ivi, ut, si possem,
publicis commodis observirem. Sin id non assequar nec huius fiam
compos, dolebit meo pectori non vulgariter. Eo usque conatus sum
operamque dedi sedulo, ne sine multorum utilitatibus hoc èvum degerem
ac me sic compararem, ut aliis quoque vixisse existimarer. Mihi, sat
scio, nihil tam parvulam ob rem nascetur laudis. Si igitur nec ullas
merebor laudes, par est, ut ne quid hinc mihi concilietur odii. Si qua
inde accreverit gratiola, haud reiecturus sum, quicquid tandem a meis
proficiscetur+b
fautoribus. Ab iis, reor, il-//^^^'Sup(3v.)lud meum officiolum
non pessime accipietur. Siquidem non me clam est adolescentes modicis
libris uti malle quam prolixis, postremo spes est hoc qualecunque
studium gratum fore studiosis.</p>
<p>Vale et me, ut facis, ama, candidissime Bullingere.</p>
<p>Idus februarii 1535.</p>
</content>
<note>
.us; +a >in der Vorlage  aliotum.
<print>
+b>in der Vorlage  prosiciscetur.
</print>
<address>
+1>Zum Griechisch-Lehrbüchlein des Lopadius vgl. oben Nr. 516,
Anm. 5.
+2>Vgl. oben Nr. 523, 1-3 und unten Nr. 532, 13f.
</address>
</note>
</letter>