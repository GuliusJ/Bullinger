<?xml version='1.0' encoding='UTF-8'?>
<letter id="33007" year="1563" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>15. Januar 1563</date>
</space_time>
<record>Zürich StA, E II 370a, 307. / Orig.(Aut.)</record>
<print></print>
<statue></statue>
<content>
S. Miror te et fratrem et vos omnes ita silere inter tantos
rumores; speravi enim subinde me a vobis certa aliqua accepturum.
Quae apud  os ferebantur, de conflictu Gallico ad fratrem
scripsi; sed sequentes rumores subinde alia atque alia afferunt.
Sunt, qui affirment Condensem liberatum iterum, et hoc ex Geneva
privatim huc scriptum est.
Heri relatum nobis est Guisianum
quoque ex vulneribus, quę ex bombardarum ictibus accepit,
obiisse, atque utinam hoc verum esset! Alii affirmant Rothomagum
ab Anglis esse occupatum; sed inter tot et tam varios rumores tam
nihil certi constat, ut nostri Argentinam miserint, qui inde
certa afferant.
Helvetiorum capitaneorum, qui supersunt, scriptum
vos quoque habere puto; nihilominus his addo; tu potes illud per
hunc nuncium remittere; non enim aliud exemplar habeo.* (* "non -
habeo" Zus.
a.R. mit Verweisung.) Expectavimus, ut aliquis
vestrum veniret ad nuptias Theobaldi Frischingi, quę heri
fuerunt; sed frustrati sumus omnes spe nostra.
Valde hoc fuisset
gratum Steigero consuli et omnibus propinquis.
    Alias nunc
nihil habeo.
Fratrem meo nomine saluta una cum tuis omnibus; ad
ipsum enim nunc nihil scribo.
Nescio, cuius rei gratia hic
nuncius mittatur.
Legati nostri Badena nondum sunt reversi; fac,
quaeso, sciam, quid ibi agatur.
Audivimus imperatorem Scaphusiam
transisse.
<timestamp>Bernae  15. ianuarii 1563.</timestamp>
Admone etiam fratrem, si quid per hunc scribere velit.
<signature>I[oannes] H[allerus], semper tuus.</signature>
Clarissimo viro d.
Heinrycho Bullingero, Tigurinae ecclesiae
pastori fidelissimo, domino suo ac compatri perpetuo amore
prosequendo.
M. Heinrych Bullingern zuͦ Zürich.
</content>
</letter>