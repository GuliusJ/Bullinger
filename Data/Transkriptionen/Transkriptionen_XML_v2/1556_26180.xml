<?xml version='1.0' encoding='UTF-8'?>
<letter id="26180" year="1556" lang="lat">
<correspondents>
	<originator>Matthias Erb</originator>
	<addressee>Bullinger</addressee>
</correspondents>
<space_time>
	<place></place>
	<date>[28. Sept. oder 6. Okt. 1556]</date>
</space_time>
<record>Autograph: Zürich StA, E II 357, 430.(Siegel...)</record>
<print></print>
<statue></statue>
<note>Nachschrift</note>
<content>
Obsignatis litteris rediit noster nobilis pręfectus, legum
doctor pietatisque amans, ex Francofurto Moeni defunctus
legatione principis hęcque nova retulit etc. Ministri ecclesię
Francofurdiensis disputationem satis gravem habuerunt de libero
arbitrio et de predestinatione, sed non potuisse convenire. Mihi
fit verisimile Gallicanam illic ecclesiam cum Germana
contendisse. Marchio Albertus lęthaliter decumbit Heidelbergę.
Doctor Marckbachius Argentinens[is] visitat ecclesias Palatinus
omnesque, ut vocant, Zvinglianos hęreticos amandat, homo
imperiosus, et nobis minitatur. Sed illius minas atque
concordiam iuxta facimus etc. Est quidam cancellarius marchionis
Alberthi, Petrus Osiander, qui scribit contra Sleidanum. Quidam
episcopi Moguntię conventum habuerunt; quid actum, ignoratur.
Argentoratenses conantur pfaffones suos ablegare; nam anni,
quibus cum episcopo pacti sunt, iam finiuntur. Quod si factum
fuerit, dicemus camelum saltasse.
^$Beatus Gerungus, Thomę contionator, me heri convenit; parentem
secum abducit Argentoratum, qui hactenus vixit ex mendicitate;
sepius illum monui etc. Illi non convenit cum omnibus ministris.
Sic abundat quisque suo sensu.
^$Erbius.
<address>:</address>
</content>
</letter>