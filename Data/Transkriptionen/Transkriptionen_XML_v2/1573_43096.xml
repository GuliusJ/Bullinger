<?xml version='1.0' encoding='UTF-8'?>
<letter id="43096" year="1573" lang="lat">
<correspondents>
	<originator>Johann Konrad Ulmer</originator>
	<addressee>Bullinger</addressee>
</correspondents>
<space_time>
	<place>[Schaffhausen]</place>
	<date>9. Juli 1573</date>
</space_time>
<record>ZÃ¼rich StA, E II 377, 2450. / Orig. (Aut.)</record>
<print></print>
<statue></statue>
<content>
S. D.  Etsi non habeo equidem in praesentia, clarissime vir
et pater in Christo
colendissime, de quo potissimum scribam, tamen ut animi erga
te mei affectum et
reverentiam ostendam, longius differre scriptionem nolui. De
rebus neque
Gallicis neque Belgicis neque etiam Vitebergensibus apud nos
quicquam hoc
tempore certi habemus, nisi quod Hispanus novas legiones
conscribere dicitur.
Rheti quid agant, propediem ex urbis nostrae legato, cum
redierit, cognoscemus.
Superioribus diebus accepi responsionem cuiusdam Latinam ad
orationem Belleverii
in comitiis Helvetiorum habitam typisque Germanice excusam,
in qua responsione,
ut ex animo volebam, quicquid ille calumniator et
conviciator excogitavit,
graviter et solide confutatur. Scriptor sibi nomen
Wolffgangi Brisbachii .....
</content>
</letter>