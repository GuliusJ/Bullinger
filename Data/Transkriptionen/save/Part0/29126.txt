<?xml version="1.0" encoding="UTF-8" ?>
<letter id="29126">
<nr>29126</nr>
<correspondents>
	<originator>Johannes Jung</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>17. August 1559</date>
</space_time>
<vo>Zürich ZB, Ms F 62, 336. / Orig. Aut.</vo>
S. Accepi, charissime frater, epistolam tuam una cum libro catechistico mihi valde grato, pro quo tibi gratias ago non habens, quod rependam, nisi quod oro dominum, ut te diu nobis et ecclesię servet incolumem.
Quas Erbio inscriptas misisti, ego per civem Keiserspergensem eisdem diebus ei transmisi.
De nostris illis Davidicis deque tota actione lati in ipsos et archihereticum iudicii expectabam tuam sententiam.
Sed tam odiosum fuit negocium, ut non mirer non solum hereses ipsas, sed et reorum
hypocritarum absolutionem damnari piis omnibus, qui propius norunt, quę hactenus monstra aluerint perversi homines.
Utinam ex animo resipiscant ac ita parsum sit personis, ut secta simul sit extincta.
Rerum novarum quae scribam, habeo nihil; ipse enim, quae mirabilia passim dominus designet, melius nosti.
Bene vale.
Basileę 17. augusti 1559.
                                                 Tuus Ioannes Iungius.
Dem erwürdigen und gotsgeleerten  herren m.
Heinrichen Bullinger, getrüwen vorstender der kirchen gottes zuͦ Zürich, minem günstigen herren und vilgeliepten bruͦder.
</content>
</letter>