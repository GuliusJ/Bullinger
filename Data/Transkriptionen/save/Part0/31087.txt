<?xml version="1.0" encoding="UTF-8" ?>
<letter id="31087">
<nr>31087</nr>
<correspondents>
	<originator>Mathieu Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>17. Mai [1561]</date>
</space_time>
<vo>Zürich StA, E II 377, 2696. / Orig. Aut.</vo>
S. Tuas recepi literas scriptas 10. huius mensis.
Puto te meas cum duobus libellis epigrammatum et poematum et literis ad Flaminium recepisse.
Basileam cras proficiscar.
Quid ibi fieri poterit, nescio.
Colonellus Frelich substitutus est arbiter in locum sculteti Choiller infirmi.
Optarem moderationem aliquam in legibus vestris municipalibus nec perpetuo agi iure summo.
Possent domini consuetudine frui civium bonorum et frugi, qui multorum annorum poenitentia satis sunt mulctati nec poenam levem
aut pecuniariam convertendam in usus pios detrectarent.
Sed de iis aliquando coram.
 Ex Vienna intellexid. a Willeville, qui in praefectus est urbi Metensi, profectum eo, ut imperatorem regis nomine salutaret et officium rependeret per aliam legationem ab imperatore pręstitum.
Ibi honorifice exceptus et dimissus 3. huius mensis Pragam petiit, ut etiam principem Ferdinandum salutaret et inde Galliam repeteret.
Forsan non omnino temere est, quod ad te ex Augusta scriptum; sed nihil certi
habeo.
Regis sacratio dilata in decimum octavum huius mensis.
Puto regem Navarre consuluisse securitati omnium et paci, misit ipse nobiles aliquot et prudentes per omnes Gallię provincias, qui populum suaderent ad mutuam concordiam et sedarent tumultus excitatos sacerdotum opere, nec fieret negocium cuiquam pio.
De concilio nulla fere amplius mentio.
Alia via electos suos dominus vult in cognitionem sui deducere.
Mitto fasciculum litterarumd. Galthero, quem oro meis verbis salutes et amicos
omnes.
Bene vale.
Uxor et Matheolus te salutant.
Solod[uri] 17. maii.
                                            Tuus ex animo Coignetius.
An herren Henrychen Bullinger zuͦ Zürich.
</content>
</letter>