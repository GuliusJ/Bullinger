<?xml version="1.0" encoding="UTF-8" ?>
<letter id="625">
<correspondents>
	<originator>Berchtold Haller</originator>
	<addressee>Bullinger</addressee>
</correspondents>
<space_time>
	<place>(*Bern*)</place>
	<date>3. August (*1535*)+1</date>
</space_time>
<record>Autograph: Zürich StA, E II 343, 47 (Siegelspur)</record>
<print></print>
<note>Gedruckt: Füssli I 98-101</note>
<statue>
Thomas Blarer hat in Bern über die Schmähungen berichtet, denen sich
die Anhänger Zwinglis in Württemberg ausgesetzt sehen. Im Gegensatz zu
(*Ambrosius*) Blarer beurteilt (*Erhard*) Schnepf die Pfarrer nach ihrer
Übereinstimmung mit der lutherischen Abendmahlslehre. Während Schnepf
Herzog
(*Ulrich*) zu König Ferdinand begleitet, wird ihn (*Johannes*) Brenz
vertreten. Es besteht Gefahr, dass in Württemberg, ähnlich wie schon in
Augsburg, ein verkehrtes Bekenntnis eingeführt werden könnte. Thomas
Blarer rät den Schweizern, unabhängig von den (*oberdeutschen*)
Reichsstädten an Herzog (*Ulrich*) zu gelangen. Der Berner Rat wird sich
mit der Angelegenheit befassen. Was gedenken die Zürcher zu tun? Haller
bittet um Bullingers Urteil in der Frage des Racherechts.
Dank an (*Christoph*) Froschauer.
</statue>
<content>
S. Tametsi novi nihil habeam, quod ad te scribam, charissime Heinrice,
nihilominus voluit bonus ille et pius adolescens+2, immo exegit, ut
scriberem data quacunque occasione. Obtulit autem eam Thomas Blaurerus,
qui cum his diebus nobiscum multa conferret+3, inter cètera indicavit,
quam male conveniat Wirtenbergensibus ministris. Quidam Schnepfii
pedarii pro contione nihil ferme agant, quam quod Zvinglianos
svermeros+4,
sacramentarios proscindant et perstringant, ut nihil odiosius habeatur
quam nomen nostrum. Qui vero a parte Ambrosii+5 sunt, sincere doceant
etiam de eucharistia suppressis omnibus convitiis et calumniis, quibus
cèteri abundant, et dum de quibusdam a Schnepfio periculum fit, num ad
ministerium apti sint, prima semper sit interrogatio de eucharistiè
causa. Si Luteranus fuerit, quantumvis alioqui indoctus, admittatur, sin
minus, refutetur et ab Ambrosio recipiatur. Addidit praeterea Brentium
Schnepfii partes acturum, quamdiu cum principe fuerit apud
Ferdinandum+6. Quo tandem verendum, ut in unum colligatis omnibus cum
papistis tum Luteranis contra nos per fictam concordiam in interitum
nostrum armentur et animentur.
<p>Ursimus hominem privatim, quo pacto huic possit occurri malo. Addidit peius malum: Augustanos suis praescripsisse reformatè religionis regulam+7 tam tortam et ceremoniis permixtam, ut potius a quovis pio
indicetur papismus novus quam evangelicismus, idemque se quottidie
expectare a Wirtenbergensibus, ubi frater suus+8 prae aliorum multitudine
suffragio parum possit. His omnibus intellectis videbatur non absurdum
fore, si civitates imperiales vicinè cum Helveticis scripto vel legatis
principem inviserent, illi proponerent et tandem vel hoc impetrarent, ne
a suis Schnepfianis sic traduceremur, sed principem vicinum ageret
probatum et nobis non incommodantem. Aiebat ille non esse tentandum
cum civitatibus imperii, quandoquidem illè persuasè essent in populo dei
omnino vel aliquas esse debere ceremonias. Proinde cum tantopere cum
Lutero concordiam gestiant, vix nobis+a assensuros hoc consilio, sed
satius esse civitates Helveticas in hoc convenire matura deliberatione
praehabita, ut vel per legatos vel scripto consilium hoc ad principem
deferri curarent et ipsum admonere, ne tam perverse pateretur suos de
nobis sentire.
Negocium itaque hoc ad dictatores retulimus. Hi paucis abhinc
diebus oportuno tempore consultabunt+9. Tu interim ad me scribe, quid
vobis in hac re consultius videatur, quandoquidem non dubitamus a
nostris ad vos et alios hèc referri, ut pares esse possemus
consiliis, et quam primum fieri possit hoc age; nam mora nobis in
periculo esse potest, non propter ducem, sed propter nos. Audio vos
parare apologiam+10. Huius copiam libenter videremus, si fieri posset,
quamvis nihil diffidam per omnia de vobis. In summa: Quicquid vobis
visum fuerit aut de hac re plus nobis sciveritis, indicate.
Ceterum apud nos sèpe in controversiam venit, quod in publico
super homicidas iudicio corpus amicis adiudicatur, ut sese vindicare
illis sit liberum, facultates vero magistratui+11, cum potius contrarium
fieri deberet, nempe amicos ad condonandum homicidè permovendos,
magistratus esse vindictam, et si quid facultatis superesset, occisi
familiè et liberis impartiendum. Citant locum Numeri 36: "Cognatus
occisi statim ut invenerit eum iugulabit" (*Num 35, 21*). Deinde alii
obiiciunt: "Diligite inimicos" (*Mt 5, 44 par.*), "ne resistatis malo"
(*Mt 5, 39*) etc. Iudex tu esto.
Vale et dominum ora pro me; nam accrescente hernia diutius durare
vix potero, etsi adhuc verbum pro contione administrem.
Rursum vale et perge, ut cepisti, ecclesiis prodesse ac me amare.
Nimium erga me liberalis fuit Froschouerus. Cui denuo gratias agas
nomine meo+12.
3. augusti.</p>
<signature>
Tuus B. H.
</signature>
<address>
(*Adresse auf der Rückseite:*) Heinrico Bullingero, ecclesiè
Tigurinè antistiti vigilantissimo, fratri suo omnium longe charissimo.
</address>
</content>
<note>
+a>nobis
<print>
korrigiert aus  nobiscum in.
</print>
<address>
+1>Die korrekte Jahreszahl (gegen Füssli I 101) ergibt sich aus dem
Inhalt, s. z. B. Anm. 6f.
+2>Unbekannt.
+3>Das Berner Ratsmanual vermerkt zum 28. Juli 1535 den Auftritt
eines ungenannten Gesandten aus Konstanz, s. EA IV/1c 532.
+4>Schwärmer.
+5>Ambrosius Blarer.
+6>Johannes Brenz vertrat Erhard Schnepf in Stuttgart, während dieser
Herzog Ulrich von Württemberg zu der am 9. August 1535
erfolgten Belehnung durch König Ferdinand I. nach Wien begleitete; vgl.
<print>
Heyd  III 26f.
+7>Gemeint sind offenbar die zehn Artikel
(BucerDS VI/1 77-82), welche die Augsburger Prediger auf
 Betreiben Bucers unterschrieben hatten; vgl.  Roth  II 241- 245.
275-278.
+8>Ambrosius Blarer.
+9>Wie es scheint, trat der Rat zunächst nicht auf das Anliegen der
Pfarrer ein; zum
weiteren Verlauf s. unten Nr. 629, 15-22.
+10>Gemeint ist die von Bibliander ausgearbeitete
Verteidigungsschrift gegen lutherische Schmähungen, vgl. oben Nr.
621, 57f mit Anm. 19.
+11>Wenn sich ein Totschläger der gerichtlichen Verfolgung entzog,
wurde er der Blutrache ausgeliefert, indem sein Leib der Sippe des
Erschlagenen zugesprochen wurde; sein Vermögen verfiel der Stadt
(s. SSRQ Bern I 1/2 386). In der neuen Stadtsatzung von 1539
wurde an diesem Verfahren festgehalten (s. ebd., S. 655).
+12>Vgl. oben Nr. 621, 54-56. 66-68.
</print>
</address>
</note>
</letter>