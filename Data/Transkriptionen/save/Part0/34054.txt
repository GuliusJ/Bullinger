<?xml version="1.0" encoding="UTF-8" ?>
<letter id="34054">
<nr>34054</nr>
<correspondents>
	<originator>Jan Utenhove [d.J.]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>11. April (1564)</date>
</space_time>
<vo>ZÃ¼rich StA, E II 338, 1465. / Orig. Aut.</vo>
<dr></dr>
<re></re>
<note></note>
S. P.  Gratae mihi fuerunt literae tuae, mi observandissime in Christo parens, quibus intellexi grata tibi esse ea, quae posterioribus meis literis ad te
scripseram.
Quod mones, ut in hoc instituto perseverem, incumbam quidem in hoc totus seduloque deum invocabo, ut conatus meos suo numine fortunet.
Ego vero
tibi, mi domine, quandoquidem nullam tuorum meritorum partem non modo referenda, sed ne cogitanda quidem gratia consequi possum, animum benevolum et gratum
semper exhibebo.
Accepi hisce nundinis pecuniam a parente meo et literas, quibus certior factus sum res nostras in bono statu esse immunesque esse peste
Inferioris Germaniae civitates, quod mihi gratum iucundumque auditu fuit.
Scribit praeterea stupenda quaedam de nocturnis ignibus et atris quibusdam nubibus
circumvolantibus pellucidam nubem; conspectos etiam esse tres soles, et quaedam similia.
Quod ad me attinet, consulit, ut, si pestem metuam, secundo Rheno ad
eum descendam.
Consultius tamen videtur, ut aliquandiu in Germania sim ad discendam linguam Germanicam.
Si tamen in omnibus partibus usque adeo saeviat,
praestat scientiae cuiusdam quam vitae iacturam facere.
Salutat te honorifice pater agitque tibi gratias, quod tanta me humanitate et benevolentia complexus
fueris.
Scripsit mihi binas, tibi unas literas, quas valde miror ad nos non esse allatas; existimo traditas esse negligentibus tabellionibus.
Si quid accepero,
mittam.
Novarum rerum si quid sit, id ex Francofordianis nundinis afferent vestri isthic typographi.
His bene vale, ornatissime domine, in Christo; amanter dic
salutem meis verbis dominae meae, uxori tuae, filiabus Doro<gr>J</gr>eae et Veritati, Brigittaeque<f1>Brida Schmid.<fe>, ancillae fidelissimae, ac imprimis genero tuod. Iosiae.
Basileae  11. aprilis.
Tuus pro debita pietate Ioannes Utenhovius.
Pietate ac doctrina ornatissimo virod. Henrico Bullingero, ecclesiae Tigurinae ministro vigilantissimo, domino ac praeceptori suo observandissimo.
Tigurum.
</content>
</letter>