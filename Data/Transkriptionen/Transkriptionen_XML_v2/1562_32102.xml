<?xml version='1.0' encoding='UTF-8'?>
<letter id="32102" year="1562" lang="lat">
<correspondents>
	<originator>Anthony Cook [=Cooke]</originator>
	<addressee>Bullinger</addressee>
</correspondents>
<space_time>
	<place>London</place>
	<date>14. Juni 1562</date>
</space_time>
<record>Zürich StA, E II 375, 693.</record>
<print>Ep.Tig. II, S. 47. / Orig.(Aut.)</print>
<statue></statue>
<content>
Quod a me per literas et a d.
Wrotho dudum petebas, clarissime d.
Bullyngere, ut hic iuvenis in aula reginye nostrę locum aliquem honestum haberet, id a nobis sedulo curatum est, si minus ex eius animi sententia, saltem ut res et nostra tempora tulerunt.
Nunc quum illum patrię desiderium revocat, hęc ad te pauca scribere fuit consilium, ut intelligas et persuasum habeas, nullam neque temporis diuturnitatem  neque locorum longinquitatem meum erga te studium, officium, observantiam
imminuere, nedum expungere aut delere posse.
D. Petrum Martyrem, d.
Bernardinum et d.
Gvalterum, quos honoris causa nomino, quęso meis verbis plurimum salutes.
Dominus noster Iesus Christus vos gregi suo quam diutissime salvos et superstites esse velit.

<timestamp>Londini, 14 iunii, 1562.</timestamp>
<signature>Tuę pietatis studiosiss., Antonius Cookus.</signature>
<address>
Clarissimo doctissimoque viro, d.
	Henrycho Bullingero, Tigurinę ecclesię antistiti plurimum observando.
	^$Tiguri.
</address>
</content>
</letter>