<?xml version="1.0" encoding="UTF-8" ?>
<letter id="1489">
<nr>1489</nr>
<correspondents>
	<originator>Die Pfarrer</originator>
	<originator>Lehrer von Zürich</originator>
	<addressee>die Pfarrer</addressee>
	<addressee>Lehrer von Straßburg</addressee>
</correspondents>
<space_time>
	<place>Zürich</place>
	<date>4. April 1541</date>
</space_time>
<vo>Abschrift von unbekannter Hand: Zürich StA, E II 337a, 329r.-v. (ohne Siegel)<f1>Schrift von Hochholzer ähnlich, aber nicht identisch. K: Zürich ZB, Ms S 49, 76; Straßburg BNU, Ms 672 (ThB 13), 33.<fe></vo>
<re>Der Wunsch der Genfer Kirche, den von ihr vertriebenen Calvin zurückzuholen, ist den Straßburgern bereits [im
November] durch eine Gesandtschaft aus Genf vorgetragen worden; es ist ihre Pflicht, das Reich Gottes zu fördern, indem sie
Calvin an die ihm angemessene Wirkungsstätte - an der Grenze zwischen Deutschland und Italien - ziehen lassen, so wie einst
die Kirche von Antiochien Paulus und Barnabas für die Heidenmission freigab; wenn sie dieser Bitte Folge leisten, ist ihnen Gottes Wohlgefallen und Lob bei den Menschen sicher.
</re>
<tx>[Gedruckt: CO XI 183-185, Nr. 293; Regest: Capito, Corr. 268, Nr. 750.]
^&x Gratiam et pacem a deo patre per dominum nostrum Iesum
Christum.
^$De Gebennensi ecclesia, qualis olim fuerit, nostis, fratres
in domino venerandi et dilecti, qui virum clarissimumd. Ioannem Calvinum ab illa indignissime eiectum suscepistis et
fovistis humanissime magna cum laude omnium bonorum. Nec
ignoratis, qualis nunc per domini gratiam affecta sit.
Honestissimam enim ad vos legationem misit, fidelissimum
pastorem suum Calvinum revocatum. Dum enim is abest ab
ecclesia et quasi in exilio agit, dominus ecclesiae illius
ingratae res sic temperat, ut palam cernere ac sentire
cogatur, quales nunc meruerit habere pastores et quales olim
pepulerit. Atque hoc nomine bonitati divinę merito magnas
agimus gratias, quę oviculas dispersas et sua sponte in
perniciem proruentes recollegit ac revocavit. Debetis autem ^&x{
^&x vos inprimis opus illud domini, quod cepit, vestro favore
prosequi et vestris consiliis, quo absolvatur, iuvare, id
est, omnibus anniti viribus, ut ecclesiae suus reddatur
pastor, quem ipsa tot votis tantisque expetit suspiriis,
quem denique tam honesta legatione repetiit. Suadet hoc
ipsum vobis iusta illa, qua deo obstricti estis, obedientia. ^&x{
^&x Nam divinae se opponere vocationi est deo rebellare,
vocantem sequi, obedire. At Calvinum divina vocatione repeti
quis negabit? Poscit hoc ipsum a vobis pietas in dominum
Iesum, cuius regni pomeria haud dubie proferre cupitis.
Proferetis autem latissime, si Calvinum suae ecclesiae
restituatis. Novistis Gebennensem ecclesiam in confiniis
quasi Germanię et Ialiae, Galliae sitam esse, unde vir
ille praeclarissimis a deo ornatus muneribus aliquot
regnorum ecclesiis plus prodesse et regnum Christi amplius
propagare queat, quam si uspiam alias terrarum doceat.
Flagitat hoc ipsum a vobis ipsa in fratres charitas
christiana, quę Gebennensibus nedum Calvinum, sed vestras
ipsorum animas impendere iubet. Urget denique consilia
vestra exemplum ecclesiae apostolicae, Antiochenę
videlicet, in qua tametsi utiles adeoque necessarii essent
Paulus et Barnabas, cum tamen ipsi vocarentur gentibus
predicatum evangelium, vocationi divinae neutiquam sese
opponebat, sed cessit benigne, iuvit amplissime abeuntesque ^&x{
^&x prosequta est charitate et orationibus ardentissimis. Hoc
ipsum si fide bona et dilectione syncera imitati fueritis,
fratres colendissimi, gratiam a deo reportabitis, et ab
hominibus mirifice commendabitur pietas atque humanitas
vestra. His iungimus iam preces nostras et oramus vos,
fratres in domino dilectissimi, per nomen domini Iesu, ne
periclitanti desitis ecclesiae. Oramus per charitatem domini ^&x{
^&x Iesu, ut pastorem suae reddatis ecclesiae. Soli vos, si
vultis, potestis illam servare ecclesiam. Si vero vel
negaveritis vel non strenue Calvinum urseritis, miseram in
summum discrimen coniicietis. Speramus autem plurimum apud
vos valituras primum quidem tot sanctorum Calvinum
repetentium querelas, deinde vero et nostras preces, qui
amamus et colimus vos in domino syncere, qui denique in
Argentinensis ecclesiae fratrumque gratiam alacri mente
quidvis, si ita res postulet, obiremus. Concedite, quesumus,
Calvinum ecclesiae suae. Amate nos, vivite ac valete in
domino nostro Iesu Christo, fratres in domino venerandi et
charissimi.
^$Tiguri, 4. aprilis 1541.
<un>Pastores et doctores ministri ecclesiae
<un>Tigurinae vestri. ^&x{
^&x <lz>[Adresse .....:] Fidelissimis doctissimisque
pastoribus et doctoribus Argentinensis ecclesiae ministris,
fratribus in domino venerandis et dilectis. ^&x{
</content>
</letter>