<?xml version="1.0" encoding="UTF-8" ?>
<letter id="24260">
<nr>24260</nr>
<correspondents>
	<originator>Guglielmo Grataroli</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>24. Dezember 1554</date>
</space_time>
<vo>Zürich StA, E II 336, 63. / Orig. Aut.</vo>
<dr>Ep.Calv. 2066 (XV, 354). Exc.</dr>
<re></re>
<note></note>
S. D. P.  Perbreves quidem literas tuas accepi, optime vir et
frater observandissime, sed humanitatis ac officii plenas
cum Italicis inclusis, pro quibus tuae charitati gratiam
habeo ac superfluum duco me tuis mandatis promptum esse
refricare.
Monitum te paucis velim venisse istuc et habitare studiosum
quendam et eruditum iuvenem, quem Bernenses alunt, nomine
Perinum, qui iuratus discipulus est Castaleonis, nempe
hominis (ut norunt, qui volunt) Servetiani et Pelagiani. De
Laelio Italo nihil dico, quod illum fortasse non minus quam
ego noveris et ex Geneva audire potueris. Velim tamen omnes
bene habere, si deo ita placet. Sunt alioqui hic, qui negant
ea Servetum dixisse, quae illi Calvinus adscribit, et ferunt
aegerrime combustos esse eius libellos, quos multa pecunia
redimerent. Sed desino ulterius loqui, ne frustra, ut
hactenus feci, in me istos sycophantas et mendaces atque
hypocritas concitem. Nihil tamen dixi, quod sustinere
iuridice non queam. Hic iam nullos fere amicos habeo, quod
Servetanus aut Coelianus aut Castalioneus aut Lutheranus aut
hypocrita et adulator non sim. Sed de his satis, nec est,
quod me causa huc ad aliquemcunque vel verbulum scribas.
Rerum novarum nihil scribo, quod vel ea possis me melius
scire, tum quod illarum iam me taedium cepit. Dominus deus
et pater optimus per Christum te donis suis augeat et
perpetuo regat cum omnibus tuis. Ex Basilea  24. decembris
1554.
Tuus ex animo Gulielmus Gratarolus.
Von der Adresse nur die Worte "Zu Zürich" erhalten, das
Uebrige weggeschnitten.
</content>
</letter>