<?xml version='1.0' encoding='UTF-8'?>
<letter id="39013" year="1569" lang="de">
<correspondents>
	<originator>Bullinger</originator>
	<addressee>Hans Rudolf Bullinger</addressee>
</correspondents>
<space_time>
	<place>[Zürich]</place>
	<date>[Januar/Februar 1569]</date>
</space_time>
<record>Zürich ZB, Ms F 37, 480. / Orig. (Aut.)</record>
<print></print>
<statue></statue>
<content>
Ich kan wol erachten, daß Stoffel s[äligen] guͦt nüt
anders syge dann die pferdt, harnisch oder geweer und wagen;
dann sin letst schryben, 31. augusti gen, wie du weist,
lutet, 6 pferd habe er, einen wagen, und 2 wagenpferdt die
syend sin etc. Nun mag ich nitt wüssen, ob er aber ein
gmeinder hat wie imm vorigen zug. So er einen hätte, wie man
dann dem verlaßnen züg thäte, were gefarlich. Söllte man
dann karren und roß harbringen, was grossen kosten were das
? Darzuͦ die roß, abgeritten, ußgehungeret und zuͦ nüte
gericht, das sy nüt gultind und me frässind, dan sy wärt
etc. Doch acht ich, die sin verlassen guͦt empfangen,
werdints alles hindurch richten. Gulte mir glich, wenn min
kein schulden werind, die mich nahin plagtind, wiewol ich
nitt willens, 1 haller me für in zuͦ bezalen; dann mich
duncken wil, das man mitt imm alles untrüwen gespillt, et
nulla fides in hominibus. Muͦß also plaget und piniget
werden, biß gott ein benuͤgen hat; bin mitt gott wol
zuͦfriden. Wenn du kumpst, so ryt für h[erren]schwager
zuͦ Embrach, der ist uns(?) ouch(?) kranck(?). Gruͤß mir
inn trüwlich und kumm, sobald du kanst, amm sontag nach der
predig.
<timestamp></timestamp>
<signature></signature>
<address></address>
</content>
</letter>