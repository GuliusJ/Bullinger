<?xml version="1.0" encoding="UTF-8" ?>
<letter id="42064">
<nr>42064</nr>
<correspondents>
	<originator>Hans Liner</originator>
	<addressee>Bullinger.</addressee>
</correspondents>
<space_time>
	<place>St. Germain</place>
	<date>18. April 1572</date>
</space_time>
<vo>Zürich StA, E II 351, 273. / Orig. Aut.</vo>
Laus deo 1572. adi 10. aprell in St. Germain.
Erwurdiger, hoch-und wollgelerter herr, ewer schreiben han
ich empffangen von
12. dis sampt brieffe[n] genn Grienenbach; die hab ich uff
datto per
gewise botschafft verschafft. Bedanckh mich dienstlich ewers
schreibens. So han
ich euch bey j. Caspar von Sallis ain pacquet uß Augspurg
gesant, der hoffnung,
sey euch worden; dan mirs der guͦt junckher trewlich
zuͦgesagt. Ich vernim, es
ziechind wider etlich fendlin vor Chur; es will sich
ansechen lassen, als ob es
sich weitter streckhen werde. Gott der herr wolle alles
ordnen nach seinem
h[eiligen] willen. Amen. Mir habend auch, das in Franckhrich
woll stande,
guͦtter hoffnung, der almachtig gott werde ain beniegen
haben. Ich bin übel
zuͦfriden, das euch nit anzaigt ist worden, das unsere
Galler nit dem wirdt
bevolhen haben; dan sy woll gwist, das ich dis mall nit
hininreit; Heinrich
solts thun haben. So bin ich der hoffnung, so es got gefelt,
in kurtzem bey euch
zuͦ sein; dan ich uff den hern von Roll sidert mitfasten
wardt. Mit pit, mir
meine erend gnedig, lieb herrn sampt den ewer dienstlichen
grietzen. Der
almachtig gott erhalte euch mit seinen gnaden. Amen.
E[wer] w[illiger] d[iener] Hannß Liner.
Dem erwurdigen, wolgelertten herrn Heinrich Bullinger der
elter, der kirchen
Christy gethrewer dienner, minem erenden, geliebten herren
in  Zurich.
</content>
</letter>