<?xml version="1.0" encoding="UTF-8" ?>
<letter id="677">
<correspondents>
	<originator>Bartholomäus Bertlin</originator>
	<addressee>Bullinger</addressee>
</correspondents>
<space_time>
	<place>(*Waltenhofen*)</place>
	<date>14. November 1535</date>
</space_time>
<record>Autograph: Zürich StA, E II 356, 4 (Siegelspur)</record>
<print>Ungedruckt</print>
<statue>
Dankt für den Brief und die Geschenke und ermuntert Bullinger,
auch im Namen seiner Kollegen, mit dem Erklären der biblischen
Bücher fortzufahren. Bittet, ihm gegen Bezahlung durch Peter (*...*)
weitere Kommentare zu den Paulusbriefen zukommen zu lassen, und
schickt ein Stück Leinwand als Geschenk für Bullingers Gattin.
Versichert Bullinger seiner Geneigtheit und Verehrung.
</statue>
<content>
Gratiam et pacem a domino.
<p>Magnas tibi habeo agoque gratias, doctissime Bullingere, qui me ignotum indoctumque iuxta non solum litteris+1 verum et donis piis eruditis catholicisque honoraris+2. Video, sentio, imo habeo verum ardentem christianum amorem tuum, quo
flagras+a
in omnes veri studiosos, quorum hoc seculo plurimi vocati,
pauci, ut evangelice dicam cum Christo, vero electi+3.
Magnas, inquam,
tibi ago gratias, non tam meo nomine quam aliorum fratrum,
quorum plures nobiscum sunt, de te tuisque sanctis lucubrationibus
querentes, adsiduo legentes spiritusque sancti charismata in te diffusa
venerantes. Quare age perge, vir dei, divino spiritu adflatus reliquas
sacrosanctas scripturas simili+b
fide, diligentia dexteritateque enarrare
elucidareque.</p>
<p>Easque que in divi Pauli epistolas enarrationes absolvisti+4, cura ut habeam, hoc nostro Petro+5 pretium diligentissime numerante. Sed quid precium, nummis quibus venditur? Ceterum ne prorsus ingratus, donorum immemor ac totus
inhumanus videar, humanissime vir, linulum hoc --  cur enim alio nomine
digner tam tenue munusculum? -- coniugi tuè+6
castissimè dono mitto+7.
Rogo precorque, ut illud boni equique consulas. Anno sequenti, modo
Christus vitam faveat, ingens apud nos lini cultura futura, tibi plura
domino volente a me transmittentur.</p>
<p>Nihil habeo dignum, quo te possum honorare, preter sincerum animi in te adfectum, amorem adeoque benevolentiam adsiduamque fidelem et constantem pro te tuaque sancta ecclesia ad patrem omnis boni largitorem
orationem, quo possis non solum tuè, verum catholice in deo prodesse
ecclesiè. Hoc illud animi mei estuans desiderium, hii gemitus, Christum
testor, hec nostra suspiria. Hec, scio, exaudiet pater dabitque, licet
cum tentatione, proventum. Si que extant tua tuorumque in divinas
scripturas commentaria, qualiacunque sint, modo catholica, ut hactenus
fuere, licet a nuper e terra natis condemnata, cura, ut Petrus ille meus
emat.</p>
<p>Vale, patrone mi et omnium sacrarum litterarum studiosorum delitiè. Que hic voluit calamus designare, resecui, ne audiar+c palpo.</p>
<p>Ex nostro domicilio, secunda ante Ottomarum anno etc. 35.</p>
<signature>
Barptolomaeus Bertlinus,
tuus ad pedes
discipulus, ubi
humillime sedeo, te audio
etiam non presentem.
</signature>
<address>
(*Adresse auf der Rückseite:*) Viro vere docto vereque pio
Heinricho Bullingero, ecclesiè Tigurinè episcopo vero probatissimoque,
suo domino in Christo venerando.
</address>
</content>
<note>
<print>
+a>in der Vorlage  flggras.
+b>simili  korrigiert aus  similit(*?*).
+c>in der Vorlage  audiam.
</print>
<address>
+1>Nicht erhalten.
+2>Bullinger hatte Bertlin vermutlich einige seiner Werke, um die
dieser im Frühjahr 1535 gebeten hatte (vgl. oben Nr. 579, 8-17),
zugeschickt.
+3>Mt 22, 14.
+4>Seit Bertlins Anfrage vom 6. Mai 1535 (oben Nr. 579) hatte
Bullinger Kommentare zum Galater-, Epheser-, Philipper- und
Kolosserbrief herausgegeben (vgl. HBBibl I 72).
+5>Unbekannt.
+6>Anna, geb. Adlischwyler.
+7>Vgl. Bertlins Ankündigung des Geschenks am 6. Mai 1535, oben Nr.
579, 24-27.
</address>
</note>
</letter>