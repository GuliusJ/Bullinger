<?xml version="1.0" encoding="UTF-8" ?>
<letter id="1982">
<nr>1982</nr>
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>12. September 1544</date>
</space_time>
<vo>Autograph: Zürich StA, E II 342, 122 (Siegelabdruck)</vo>
^&xKopie: Zürich ZB, Ms S 55, 171^&x{
<re>Erhielt Calvins Brief [oben Nr. 1957] und die sechs Kronen; leider ließ es sich entgegen Calvins Wunsch dem Knaben [...] gegenüber nicht verheimlichen, dass das Geld von Calvin stammt; die angeforderte Rechnung liegt bei, über alles andere wird der Junge berichten; die Bücher von [Christoph] Froschauer kosteten nichts, denn
der Bibliothekar [Konrad Pellikan] hat diese abgekauft; für die Versorgung des Knabens gab Bullinger dem Stadtschreiber [Werner Beyel] vier Kronen, dem Jungen zwei für Schuldenzahlungen und Wegzehrung; außerdem gab Bullinger [Werner Beyel] aus eigenem Vermögen fünf Zürcher Pfund, das entspricht 40
Batzen oder zwei Kronen weniger zehn Batzen, die ihm Calvin oder der Vater des Jungen erstatten soll; der Knabe würde lieber [in Zürich] bleiben, war in der Schule nicht sehr fleißig, hat aber angefangen, Deutsch zu lernen; Calvin würde gut daran tun, sich weiter um ihn zu kümmern. Dankt für die
gute Aufnahme des von Bullinger empfohlenen [Sohnes von Erasmus Schmid].
</re>
<dra>[Gedruckt: CO XI 748, Nr. 572; Corr. des réformateurs IX 330f, Nr. 1393.]</dra>
^&xGratiam et vitae innocentiam a deo patre per Christum,
dominum nostrum.
^$Literas tuas una cum sex coronatis accepi a te,
colendissime mi Calvine, per publicum urbis nostrae cursorem
ac obsequndassem tibi libentissime, nisi cursor in pueri
conspectu coronatos proferens mihi tradidisset; itaque non
ignorat puer coronatos sex mihi a te esse missos, imo
priusquam ad me veniret, ad scribam diverterat, cui iterum
puero praesente dixerat se a Calvino 6 coronatos afferre
Bullingero. Si quid ergo hic peccatum est, non mea culpa
peccatum est. Rationem collegi, quam papyro illitam simul
hic tibi mitto, sicuti a me postulasti. De reliquis omnibus
rationem reddet puer. Pro libris nihil expendit; nam per
meam intercessionem factum est, ut minister bibliopolae et
typographi Froschoueri libros receperit pro pecunia;
praeterea coronatos 4 dedi scribae, 2 puero pro debitis
solvendis et viatico, sicuti ipse referet. Ego praeterea de
meo scribae dedi 5 talenta Tigurina, id est bationes
nostrates 40 vel duos coronatos minus 10
batzonibus. Hos tu mihi debes vel pueri pater. Ego scribae
dedi, quo minus succenseret etc. Curabis ergo, mi Calvine,
ut aliquando eam pecuniam recipiam. De puero non est quod
multa scribam; maluisset hic manere. Non admodum diligens
fuit in visitando ludo; quid profecerit in lingua Germanica,
qui Germanice norunt, intelligunt. Arbitror autem puerum non
malum alioqui et inertem esse; bene ergo feceris, si illum
non deserueris.
^$Nihil praeterea, quod scribam, habeo, nisi quod gratias ago
tuae humanitati, qui adolescentis abs me tibi commendati res
tam diligenter curas. Dominus Iesus servet te nobis diu
incolumem!
^$Salutant te fratres; salutabis nobis omnes fratres.
^$Tiguri, 12. decembris anno 1544.
<un>Heinrychus Bullingerus tuus.
<lz>[Adresse .....:] Clarissimo virod. Ioanni
Calvino, Genevensis ecclesiae ministro fidelissimo, fratri
longe charissimo.^&x{
</content>
</letter>