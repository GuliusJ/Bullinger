<?xml version='1.0' encoding='UTF-8'?>
<letter id="42143" year="1572" lang="de">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Zürich</place>
	<date>10. September 1572</date>
</space_time>
<record>Zürich StA, E II 342a, 675. / Orig.(Aut.)</record>
<print>Graub. III, 371f. R.</print>
<statue></statue>
<content>
Min willig dienst etc. Fürgeliepter herr und bruͦder. Üwer
letst schryben hab
ich wol empfangen, darinn ir meldent, wie ir guͦte
hoffnung habind, die herren
von den Pündten werdint keine knächt dem morderkönig lassen,
daran sy ouch gar
rächt thuͦnd. Und kan ich üch warhafftig sagen, daß min
gnedig herren Zürych,
ouch Bern, Basel und Schaffhusen einhällig und uffs höch[s]t
das reysen
verbotten mitt ußtruckten worten, das niemandts dem könig in
Franckrych
zuͦziehe, sunder jederman gerust uff min herren warte, in
ansähen das allerley
böser (haec sunt verba edicti) prattiken und radtschlegen
zuͦ ußrütung und
undertruckung unser christenlichen religion vorhanden sin
söllend, wie sich dann
sömlichs leyder an ettlilichen orten imm werck gantz
jämerlich und grusamklich
warhafftig sin erzeigt etc. Haec tibi verbotim<f1>wörtlich; vgl. <a>Hoven</a> 378.</f1>, daruff sich
jederman in statt
und land gerüst hat, und wartend also, wie es gan wölle und
wie es gott schicke.
Man sagt sunst unglich: dann wil man ziehen in Franckrych,
dann wil man nitt
ziehen. Ich hallt's aber darfür, es werde gan, ut impleant
mensuram suam. Uß
Franckrych vernämend wir sunst yemerdar jamer und nodt. Gott
wölle inen und uns gnädig sin!
Was ich dann für zytung hab diser wuchen empfangen, schick
ich üch hie. Von
Genff schript man mir nächt och, das geschrey sye, doch
ungewüß, Bergen sye vom
Albano yngenommen. Mag nitt wüssen, welches war. Das ist
waar, das die
Albanischen uß der massen starck worden; sed si dominus
nobis adesse voluerit,
facile difflabitur omnis impiorum potentia etc.
D. Ioanni Baptistae Müllero sagend, sin brieff sye mir
worden, und wölte gern,
das es mitt Dieppa und Montmerentzi waar were. Gruͤssend
mir in und
entschuldigend mich, das ich nitt schrib. D. Simlerus
scribet ipsi de conditione
aliqua apud principem Hessum. Communica etiam ipsi nova
haec. Wenn ir
eigentlichs von dem ostensogesicht, amm hymel erschinen,
habend, lassend michs
wüssen und habend insonders nachfrag, wohin die nüwen
Hispanier, so ankummen,
sich ländint oder hinziehind, und so sy uns nahen wöltind,
lassend michs zytlich wüssen etc.
Dominus tecum. Saluta nostros omnes.
<timestamp>Festinantissime  10. octobris 1572.</timestamp>
Tuus H[einrychus] B[ullingerus].         [HB]
[Ohne Adresse.]
</content>
</letter>