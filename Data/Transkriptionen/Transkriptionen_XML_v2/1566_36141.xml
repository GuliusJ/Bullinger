<?xml version='1.0' encoding='UTF-8'?>
<letter id="36141" year="1566" lang="lat">
<correspondents>
	<originator>Pomponne [=Pomponius] de Bellièvre</originator>
	<addressee>Bullinger</addressee>
</correspondents>
<space_time>
	<place></place>
	<date>[1566 - 1568]</date>
</space_time>
<record>Zürich StA, E II 378, 1808. / Orig. (Aut.)</record>
<print></print>
<statue></statue>
<content>
S.  Literas tuas accepi simulque, quas ad Tugginerum et magnificum consulem Stegnerum mittebas. Tugginero statim reddidi
simulque negocium pupillorum de meliore nota commendavi; pollicitus est se bonam fidelemque operam praestiturum. Spero,
faciet officium. Ad consulem Stegnerum statim tabellario perferendas dedi; aberat ille Berna, sed quaestor Grafrius
probe curabit. Sunt, qui negent regem Hispanum venturum in Italiam; aiunt alii hoc dolo malo dissimulari, impetrasse
enim a pontifice dimidium redituum beneficiorum Flandriae, item ut ex reditibus ecclesiasticis Hispaniae vendat ad 40
millia coronatorum, praeterea ut unaquaeque parochia salarium unius peditis praestet. Multa etiam de apparatu Hispanico
praedicat. Videbimus. Nihil praeterea.
Tibi dominoque Gvaltero plurimam a domino salutem precor. Bene vale, vir amplissime.
<signature>Tuus ex animo P[omponne] Bellièvre.</signature>
Scribunt etiam cruciatu m delictorumque omnium indulgentiam militibus Hispanis concessam, qui adversus Turcas a
Flandros pia arma induere volunt.
Amplissimo viro domino Henrico Bullingero, ecclesiae Tigurinae pastori dignissimo.
Zuric.
</content>
</letter>