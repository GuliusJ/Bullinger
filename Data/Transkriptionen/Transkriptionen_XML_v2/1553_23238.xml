<?xml version='1.0' encoding='UTF-8'?>
<letter id="23238" year="1553" lang="lat">
<correspondents>
	<originator>Johannes Calvin</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>22. November 1553</date>
</space_time>
<record>ZÃ¼rich StA, E II 24, 19. / Orig.</record>
<print>Ep.Calv. 1854 (XIV, 671).</print>
<statue></statue>
<content>
S.  Brevi, ut spero, pleniores a me recipies literas. Fidum
tamen hominem nactus, per quem tibi librum Serveti mitterem,
occasioni deesse nolui. Si quid mihi relaxationis concessum
fuerit, brevi libello quale monstrum fuerit ostendam, ne
improbi (quod fieri Basileae audio) maledicere pergant: ne
etiam obmurmurent imperiti. Vale, optime vir, et ex animo
mihi observande frater, cum familia tua et collegis. Dominus
vos tueatur et regat semper.
<timestamp>Genevae  22. novembris 1553.</timestamp>
Ioannes Calvinus tuus.
Ornatissimo viro d. Henrico Bullingero
</content>
</letter>