<?xml version="1.0" encoding="UTF-8" ?>
<letter id="19039">
<nr>19039</nr>
<correspondents>
	<originator>Oswald Myconius</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>22. Februar 1549</date>
</space_time>
<vo>Autograph: Zürich StA, E II 343a, 390</vo>
<dr></dr>
<re></re>
<tx>
S. Si hunc exceperis virum familiariter, scias me acceptum. Doctus est, pius,
magnus et posset esse maior, ni nimium placeret Christus, quamvis hoc etiamnum
contineat apud se. Hic vivit tamen hodie cum uxore Dana et liberis. Abiit
isthuc, ut videat Tigurum et vos. Exhibebis igitur illi te familiarem.
Quęcunque ego nova possum narrare, narrabit ille; plura non novi. De
Cęsare tacetur, tametsi scriptum sit ad Bernates ipsum obpressurum saltem
partem Helvetię idque de improviso, si non queat aliud, quamobrem multa
diligentia opus esse. Sed referent nimirum Bernates in proximis comitiis ad
Helvetios.
^$Trepidant infelices Argentinenses, ut de novo miserint legationem ad Carolum;
episcopus enim ne literam quidem vult cadere de Interim et de sua iurisdictione.
^$Est Lypsię doctor Alexander Alesius, qui his diebus scripsit ad D. Munsterum
his verbis: "Civitates maritimę<f1>die Hansestädte ("Seestädte").<fe> et Saxonicę, Magedburga, Brunswica,
Hamburga, Lubeca, Brema et alię dei beneficio sunt adhuc constantiores
Constantia inconstanti et concordes" etc.
^$De tributo dando Cęsari et Ferdinando, quod procurrit ad tonas auri liij,
audisti nimirum ex Gastio. Vale in domino. Salutabis D. Theodorum et Gualtherum.
^$Basileę 22. Februarii anno 1549.<un>Non potuit plura tuus Myconius.<tx>Fratres Argentinenses perstant in domino fortiter, gratia domino, exceptis
duobus, quorum nomina deinceps audies.<lz>[Adresse:] D. Heinricho Bullingero, in domino suo.
</content>
</letter>