<?xml version='1.0' encoding='UTF-8'?>
<letter id="42041" year="1572" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>20. März 1572</date>
</space_time>
<record>Zürich StA, E II 370a, 457.</record>
<print></print>
<statue></statue>
<content>
S.  Quoniam nudiustertius ad te copiosius scripsi, nihil
habeo, quod nunc istis
addam, nisi quod tua tibi scripta remitto et pro his
ingentes ago gratias.
Nihildum accepi neque ex Geneva nec aliunde. Adsunt hic
Valesiani aliquot
capitanei cum abbate S.Mauritii, cum quibus locutus sum; sed
nec ipsi quicquam,
quod singulare sit, habent. Nolo ergo tibi nunc pluribus
esse molestus.
Bene vale.
<timestamp>Bernae  20. martii 1572.</timestamp>
D. Steigerus te diligenter salutat et d. Gvalthero agit
gratias pro libello ipsi misso.
<signature>Iohan[nes] Hallerus, tuus semper.</signature>
Adr. a.t.: Clarissimo viro domino Heinrycho Bullingero,
domino meo honorando et
compatri charissimo.
                    Tiguri.
</content>
</letter>