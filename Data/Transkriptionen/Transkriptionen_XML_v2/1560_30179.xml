<?xml version='1.0' encoding='UTF-8'?>
<letter id="30179" year="1560" lang="lat">
<correspondents>
	<originator>Jakob Rüeger</originator>
	<addressee>Bullinger</addressee>
</correspondents>
<space_time>
	<place>Schaffhausen</place>
	<date>5. Oktober 1560</date>
</space_time>
<record>Zürich StA, E II 375, 627. / Orig.(Aut.)</record>
<print></print>
<statue></statue>
<content>
S. Convenit me bona illa foemina inquirens, an aliquid ad te scripserim; se enim literas attulisse pridie ad Simpertum et me pertinentes; at nullas ego dum acceperam.
Inquiro de illis; tandem redduntur.
Interim impetro a muliere, ut parum expectante ego otius scribo; si ergo minus composite, ne indigne feras.
Utinam dominus a Navarra a 4 Evangelicis Civitatibus petat praesidium militum pro defensione suae partis; Guisiani a Cantonibus pro sua; sic futurum speramus, ut ambabus partibus copiae
auxiliares negarentur Helvetiique domi residerent, hinc negotium forsan alio modo componeretur.
Mitto deinde theses de coena domini Heidelbergae disputatas, ut ex literis adiunctis intelliges; eas, quam primum fieri potest, remittas; petit enim eas D. Laurentianus.
Hic d.
Peyero scripsit mense augusto, tua scripta tamen nondum acceperat.
Recitat simul Hosium adhuc haerere Viennae, obnixe instare imperatori, ut concilium sine mora fiat, eo autem modo, ut concilium proxime Tridenti habitum
continuetur, quae in eo acta sunt, rata habeantur, et ubi illud desiit, ibi iam incipiatur de integro.
Repugnat omnino Caesar addita ratione sic protestantes etc.
nunquam in hoc consilium consensuros ideoque nullum omnino futurum.
^$Expectabimus, quid nostris sit responsurus episcopus.
Speramus conciliationem inter 5 Cantones et Glaronenses.
Vale, mi d.
Bullinere, ita festinat mulier, ut scribere amplius non liceat.
Simpertus te salutat.
<timestamp>Scaphusiae 5. octobris 1560.</timestamp>
Tuae humanitati deditissimus Iacobus Rüger.
Clarissimo et doctissimo viro d.
Heinrycho Bullingero, ecclesiae Tigurinae antistiti fidelissimo, d.
et fratri suo observando.
</content>
</letter>