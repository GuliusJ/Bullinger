<?xml version='1.0' encoding='UTF-8'?>
<letter id="43014" year="1573" lang="lat">
<correspondents>
	<originator>John Parkhurst</originator>
	<addressee>Bullinger</addressee>
</correspondents>
<space_time>
	<place>Ludham</place>
	<date>20. Januar 1573</date>
</space_time>
<record>ZÃ¼rich StA, E II 369, 68. [Orig. (Aut.)]</record>
<print>Ep.Tig. I, S. 162.</print>
<statue></statue>
<content>
Pulcherrimam piissimamque tuam adhortationem una cum literis
ad me Iuellumque
scriptis 23. marcii accepi. Iuelli literas (quia is prius
fatis concesserat) apud me retinui.
Regina Scotiae adhuc apud nos manet. Superioribus comitiis
multum sibi metuebat
nec immerito quidem; nam nisi reginae nostrae maxima
clementia obstitisset,
actum de ea fuisset. Quid de illa fiet proximis comitiis,
adhuc incertus sum.*
(* Dazu a.R. v.Bull. bem.: "Coibunt comitia aprilis prima.")
Certe paucissimos
apud nos habet amicos, et quid mirum, cum nostro inhiarit
regno et cum tot
tantisque flagitiis sit conspurcata et quasi cooperta?
Tribus litigiosis concionatoribus hinc exclusis summa quies
et concordia in
ecclesia Belgio-Germanica viget. Responsio tua ad articulos
Bavaricos in
Anglicam linguam conversa est et omnium manibus teritur.
Alias literas abs te
accepi 10. decembris, in quibus scribis ingentem tumultum in
Rhetia excitatum.
Antiquum obtinet papa, qui huius et omnium aliorum scelerum
est author; sed bene
est, quod rursum sit sedatus morte papisticissimi nebulonis,
qui papismum
reducere conatus sit. Calendis aprilis celeberrima nostra
comitia initium
habebunt. Hisce octo hebdomadibus gelu et nives
continuarunt, et raro admodum
toto hoc tempore se intermiserunt; sed iam evanuerunt. Laus
deo optimo maximo!
Vale, optime Bullingere. Saluta meo nomine tuos tuasque
omnes et omnes amicos
meos Tigurinos. Uxor mea iam podagrica te, vosque omnes
salutat.
<timestamp>Raptim Ludhamiae, 20. ianuarii 1573</timestamp>
Tuus ex animo Iohannes Parkhurstus, N[ordovicensis).*
(*Darunter v.Bull.s Hd.: "Hic est in Anglia Nordovicensis
episcopus.")
Clarissimo viro d. Henrico Bullingero.
    Tiguri.
</content>
</letter>