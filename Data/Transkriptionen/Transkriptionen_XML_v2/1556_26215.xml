<?xml version='1.0' encoding='UTF-8'?>
<letter id="26215" year="1556" lang="lat">
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>31. Dezember 1556</date>
</space_time>
<record>Autograph: Zürich StA, E II 342, 320.(Siegel...)</record>
<print>Ep. Calv. 2570 (XVI, 348f)</print>
<statue></statue>
<content>
S. D. Brevior sum colendissime mi Calvine, frater in Domino
charissime, quod optimus hic frater et symmysta noster omnia
rectius possit narrare quam ego scribere. Ego pro meo in vos
amore, observantia et studio, quae potui feci. Puto amplissimum
Dom. Consulem una cum senatu non imprudenter negotium
aggressuros. Qua de re scribitur ad clarissimum senatum vestrae
reipublicae.
^$Civitas Italo illi de quo scribis non concedetur. Nam tanta est
hominum in hac civitate copia, ut cives postularint, ne qui
recipiantur amplius aliquanto tempore: qud et decreto publico
confirmatum est. Absentes minus recipiuntur. D. Consul uno verbo
mihi significavit frustra hoc nos tentaturos negotium. At
literae tuae ea de re dudum scriptae non multas ante horas quam
veniret Macharius mihi sunt redditae. Nescio ubi delituerint aut
oberrarint in itinere. De rebus novis ex Lipsia ad me scriptis
referet D. Macharius. Fama est brevi Maximilianum creandum Rom.
Regem etc.
^$Vive et vale. Dominus Iesus faxit ut hic annus tibi ac tuis sit
felix et faustus.
^$Tiguri ultima die anni 1556.
^$Salutant te fratres omens. Saluta tu fratres etc.
Festinantissime.
<signature>Buulingerus tuus.</signature>
<address>
[Adresse ...]: Clarissimo viro D. Ioanni Calvino Genevensis
ecclesiae fido pastori, domino colendo et fratri suo charissimo.
</address>
</content>
</letter>