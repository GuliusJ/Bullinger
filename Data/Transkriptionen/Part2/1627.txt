<?xml version="1.0" encoding="UTF-8" ?>
<letter id="1627">
<nr>1627</nr>
<correspondents>
	<originator>Nikolaus Pfister</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>30. April [1542]</date>
	<note>Das Jahr steht aufgrund der im Brief beschriebenen Ereignisse fest; vgl. Rudolf Jenny (Hg.), Landesakten der Drei Bünde. Erste Regestenfolge zu den Landesakten 843-1584, Chur 1974. - Staatsarchiv Graubünden, Bd. V/2, Nr. 485.</note>
</space_time>
<vo>Autograph: Zürich StA, E II 441, 543-547 (Siegelspur)</vo>
^&xKopie: Zürich ZB, Ms S 51, 92 ^&x{
<re>Beantwortet im Auftrag von [Johannes] Comander Bullingers Frage nach den Unruhen in Graubünden: In den letzten 30 Jahren
wurde mehrmals gegen die korrupten Pensionenempfänger vorgegangen, jedoch - besonders nach dem französischen Bündnis
[von 1521/23] - fast ohne Erfolg, da die Profiteure des Solddienstes mächtig sind. Nun haben sich zwei solche Herren aus
dem Bergell, Bartholomäus Stampa und Anton von Salis "de Run" [Runconius], Hauptmann im Veltlin, zerstritten, worauf sich auch
die Engadiner, der französische Gesandte [Louis Daugerant, Seigneur de Boisrigaut] sowie Gesandte des Gotteshausbundes in den Konflikt einließen; dies führte zu einer Spaltung in der
Bevölkerung, wobei die meisten - wohl zu Unrecht - [den habsburgisch gesinnten] Stampa als Unruhestifter betrachten;
auch die Eidgenossen sowie die beiden anderen Bünde [der Obere und der Zehngerichtebund] mischten sich ein. Während der
Gotteshausbund und Chur eine Tagung vorbereiteten, kam es zu einem Anschlag gegen Stampa und zu weiteren bewaffneten
Aufläufen, die aber glimpflich ausgingen. Ein in Savognin eingerichtetes Strafgericht musste auf Druck der
Angeschuldigten aufgelöst werden; an der stattdessen einberufenen Tagung der Drei Bünde [am 20. April in Chur] kamen
sie mit hohen Geldbußen und Entzug der Amtsfähigkeit auf fünf Jahre davon; der mit einer Zürcherin verheiratete Valentin
Vatscherin wurde mit 100 Kronen gebüßt, Anton Travers mit 250, Peter Finer mit 60. Die Prediger sind an diesen Unruhen nicht
schuld; ihre Mahnungen blieben ungehört. Die Landleute werden nicht vergessen, wie sich der Bischof [Lucius Iter] sowie seine
Getreuen in Chur und die dortigen Franzosenfreunde verhalten haben. Pfister und sein Vikar sind aus der Schule gedrängt
worden. Reisende aus Italien konnten die Gerüchte über Kriegsvorbereitungen nicht bestätigen.
Nachdem einige Bündner dem französischen König [Franz I.] zugezogen sind, hat die Obrigkeit ein Verbot erlassen. Grüße an
Leo [Jud] und [Kaspar] Megander; Bullinger darf ihnen und anderen Kenntnis von diesem Bericht geben und soll ihn
aufheben. Bitte um Nachrichten aus Deutschland. Grüße von Comander und Blasius.
</re>
<tx>[Gedruckt<fx>^#/+Nach der Abschrift Johann Jakob Simlers, Zürich ZB, Ms S 51, 92.^#/-<fe>: Graubünden, Korr. I 42-45, Nr. 33.]
^&xNicolaus Artopoeus Balingius Henricho Bullingero, viro
undecunque doctissimo, S. D.
^$Quęris a Comandro, vir ornatissime, certior fieri, qui
status fuerit nostrę reipublicae in turbulentissimis
illis turbis, de quibus apud vos multi nimirum multa atque
varia sunt locuti. Is id oneris mihi imposuit iuxta
proverbium: bovi clitellę. Repetam autem rem altius, at
pingui Minerva; tuum fuerit ad multa connivere et non omnia
fixis oculis aspicere. Sed quod ad rem attinet: intra annos
triginta non semel actum est in Tribus Foederibus cum iis,
qui exteris dominis sunt addicti, et pessime aliquando. Qui
incolumitati patrieę studuerunt et aliquid sapuerunt,
continenter omnem moverunt lapidem, quo corruptionem hanc,
omnium bonarum rerum pestem, extirparent longiusque
propellerent. Sed ubi de farina atque pastu certatur (ut
nunc sunt mores hominum), vix admittuntur salubres
adhortationes aut ullę honestę rationes (nosti
adagium: venter auribus caret). Dein post Gallicum foedus
obdormivit (ut fieri solet) et procerum et prudentum et
omnium pro patria solicitudo, et tanta ignavia pauxillos
intra annos plęrosque incessit, ut, quicquid paucorum
libidini et tyrannidi collibuerit, non pati solum, sed
perpeti quoque cęteri posse viderentur. Ah rerum
calamitas improbaque fortuna!
^$Ad tantum denique miseriarum deventum fuerat, ut pessimum
id genus hominum in omnibus conciliis conventibus
pręesset, omnes magistratus gereret et, quod nefandum
est, emeret ac venderet, breviter imperitaret in diesque
magis factionem suam propagaret. Sed noluit certe dominus,
quo hęc diutius sic fierent, excitavitque duos
Pręgalienses ad id negotii satis accommodos (uni nomen
est Bartholomeo Stampa, alteri Anthonio de Run a Salicibus, [Anton Runconius v. Salis, s. HBLS VI 7]
capitaneus Vallis Vulturenę), qui mutuis inter se odiis
adque discordiis partim ob hanc rem, partim ob privatam
laborarent. Iis initiis res facta est perplexior neque
defuit Homerica Ate. Adduntur rerum sotii Ingadinenses, gens
severa et amans iusticię. Hinc scribit eo regis orator,
ut quietius agant, et multa alia indigna profecto viro
prudenti, incendium incendio addens. Ringitur populus;
mittuntur legati ecclesiatim (si sic loqui fas est) unius
foederis iuxta veterm morem. Id foederis nos Domum Dei
vocamus; olim paruit episcopo. Movent camerinam legati;
scinditur in contraria vulgus; incusatur a plęrisque
turbarum autor Stampa, vir meo iuditio bonus; nam de quibus
eum accusarunt, dilucide expedivit, quibus iudicibus
oportuit, ut loquar cum Terentio. Quid plura? Curritur ultro
citroque; a nonnullis mittuntur etiam vicatim, qui instituto
reclament et stolidam plebem persuadeant, ne subscribant rei
autoribus. Advolant Helvetii; minitantur nostro foederi alia
duo summum malum, ni coepto desistat. Vide, quid faciat
patrocinium malicię.
^$Interim consultatur ubique, sed varie, ut sunt hominum
ingenia et affectus; tandem melior pars vincit peiorem.
Indicuntur comitia hic. Senatus noster agit Proteum (habet
etenim nostrum oppidum illius pestilentissimę factionis
fere principes). Verum luditur opera. Ecce cum a nostro
foedere agitarentur comitia et vide[re]nt suis de rebus
actum esse perditissimi homines neque alia via Stampę
nocere posse, aggrediuntur eum et suscitant tumultum.
Concurritur ad arma, quod ter factum est et semper optime
cessit, domino sit gratia. Non potes credere, quanto in metu
et periculo diu fuerimus.
^$Revertar ad institutum: Constituuntur iudices, actores,
pręcones, iudicum defensores, in summa quicquid ad hanc
rem constitui solet, in pago, cui nomen est Schwainigen, qui
a nostra urbe distat millibus[milia] Ger[manicis] tribus, si
rite recordor. Vocantur aliquot in ius; fit iudicium. Nemo
venit. Vocantur alii; faciunt itidem. Nam hoc iudicium (quod
aiunt) vitabant cane peius et angue [Adagia, 2, 9, 63 (LB II 676f)]. Interea omnia sunt
ubique tumultuaria et turbulenta. Nostri urbi minitatur, ni
mittamus ob hanc rem suspectos et citatos, ut sic loquar;
consultamus et nos non semel per tribunus necnon vario
assensus. Qui sibi timent, non defatigantur neque quiescunt,
donec nostri foederis institutum frangant (nam timebant
quidam fore, ut cogerentur e vinculis causam dicere).
Conscribuntur denique comitia Trium Foederum; revocatur
iudicium constitutum. A quibus? ab iis, qui incoepto minime
favebant. Quam pulchre tum convenerit legatis nostris, ipse
coniectato. An possit in sedicioso concilio aliquid, quod ad
rerum tranquillitatem attinet, considerari? Mutato iuditio
receperunt animum, qui prius de fuga sępius cogitarant,
et quidam, nescio quo prętextu, urbem iam deseruerant,
neque eos spes omnino fefellit; sunt enim pręter
pecuniariam mulctam fere nihil passi, quę tamen ingens
est. Ad quinque annos quidam ab officiis, ut vocant, sunt
amoti; sed est parvi momenti mea sententia, si ad noxam
contuleris. Valentinum Vattscherinum, qui Tigurinam habet
uxorem, mulctarunt corona[tis] centum, Anthonium Traversum
ducen[tis] et quinquaginta, Petrum Finerium sexaginta.
Arbitror te solum hos nosse. Sunt, qui in pręcones
evangelii hasce turbas derivent, sed immerito, crede mihi;
egerunt suum officium iam diu, verum surdis praedicarunt.
Impudentia eorum est in causa. Episcopus noster non admodum
bene audit, qui praeter id, quod depactus fuerat cum dominis
nostris, arcem suam externo praesidio munivit et aliquot
clam dominos nostros in urbe quoque aluit, qui in sedicione
seorsim stabant; in quem usum et a quibus subornati aut
succenturiati, etsi nihil habetur certi, infamia tamen in
Gallicos et episcopolum repit. Sed heus, mi Bullingere,
dabit olim huius facti poenas, ni fallor. Rustici nostri hoc
non sinent sic abire. Vis, ut tandem finiam. Unicum hoc
addam: malitiosa quorundam invidia ludo literario me et
vicarium meum pepulit et nescio in quae odia rapuit, ut non
desunt pręclaris ubique rebus et institutis suę pestes
et bonis viris (absit invidia dicto) sui sathanę.
^$Iam finiam. Rumor hic erat parari bellum in Italia; qui
vero isthinc ad nos veniunt, aliter et sentiunt et dicunt.
Ex Tribus Foederibus aliquot ad regem Gallię iverunt
militatum, sed praeter expectationem regis, si credere fas
est. Post illorum abitum prohibitum est a nostro magistratu
gravi poena, ne quis hos sequatur.
^$Vale, doctissime Bullingere. Saluta meo nomine Leonem et
Magandrum, quibus hęc communices, rogo, et aliis, qui
tibi placue[re]. Chirographum meum diligenter servato. Si
quid habes Germanicarum rerum, nobis significato; hic nihil
harum rerum audimus.
^$Curię, pridie calendas maias.
^$Comander et Blasius te plurimum salutant.
<lz>[Adresse ........:] Heinrycho
Bullingero, viro non minus eloquio quam magna eruditione
prędito.^&x{
</content>
</letter>