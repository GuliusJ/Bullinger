<?xml version='1.0' encoding='UTF-8'?>
<letter id="21319" year="1551" lang="lat">
<correspondents>
	<originator>Wolfgang Musculus</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>23. Dezember 1551</date>
</space_time>
<record>Zürich StA, E II 360, 171. / Orig.(Aut.)</record>
<print></print>
<statue></statue>
<content>
S. D.  Quamvis non sperem aliquid me hoc scripto efficere,
compater in domino charissime, nolui tamen hoc tantillum
laboris petitioni tuę negare. Mitto igitur rudem et
inelaboratam quaestionis propositę tractationem, non ut,
qualis est, aedatur, sed ut abs te refingatur et ad scopum
destinatum accommodetur. Mihi non sunt vestrę gentis
mores
noti, quare non possum praestare cum efficacia, quod
volebas. Tuum erit, quod deesse videbitur, adiicere et, si
quid est impertinenter aut superflue, nedum periculose
dictum, vel tollere vel corrigere. Non licet plura in
praesenti. Bene valemus domi meę per gratiam domini;
eandem sortem optamus tibi quoque et tuis omnibus. Optime
vale, compater charissime. Salutem toti domui tuę et
fratribus omnibus, d. Pelli[cano], d. Bibliandro, domino
Gvalthero et d. Butlero.  Bernę 1551.  23. decembris.
<signature>W[olfgangus] Musc[ulus], compater tuus in domino.</signature>
Praestantissimo theologo m. Heinrycho Bullingero, compatri
in domino charissimo.
                              Tiguri.

21320
</content>
</letter>