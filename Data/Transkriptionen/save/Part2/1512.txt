<?xml version="1.0" encoding="UTF-8" ?>
<letter id="1512">
<nr>1512</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>2. Mai 1541</date>
</space_time>
<vo>Autograph: Zürich StA, E II 350, 489f (Siegel)</vo>
<re>Bullinger soll nicht an seiner Wertschätzung zweifeln; hat gegenüber Vogler [Hansd. Ä.?] einzig sein Bedauern über Bullingers Entfremdung von Bucer ausgedrückt, die so tief geht, dass auch Vadians Einsatz für eine Einigung zwischen Bullinger und den Berner Pfarrern [Sebastian Meyer und Peter
Kunz] aussichtslos blieb; angesichts von Bullingers letztem Brief verlässt ihn die Zuversicht, dass Bucer jemals wieder dessen frühere Wertschätzung genießen wird. Hat alle geliehenen Bücher unversehrt zurückerhalten. Kaiser [Karl V.] hat in Regensburg je drei Gesprächsteilnehmer bestimmt: auf
protestantischer Seite Philipp [Melanchthon], [Martin] Bucer und [Johannes] Pistorius, auf katholischer Seite [Johannes] Eck, [Johannes] Gropper und Julius Pflug; wird Bullinger aufgrund von Kaufmannsbriefen genauer informieren, sobald der städtische Bote [aus Regensburg] zurück ist. Grüße.</re>
<tx>[Gedruckt: Vadian BW VI 21f, Nr. 1167.]
<tx>S. Non est, doctissime Bullingere, ut ullum mei
contemptum depreceris, velut ulla eius mihi suspicio in
mentem venerit, qui tam persuasum tot argumentis habeo, a
nemine amicorum nostrorum me magis non cultum solum, sed
propemodum observatum, quam te ipso, quem ego iustissimis de
caussis dudum mihi colendum observandumque delegi. Neque ego
quicquam eius rei Voglero innuebam; sed significabam hoc
unum mihi permolestum esse et, cur saepe mecum vel solus
moererem, in caussa esse, quod tam esse te abalienato ad. Bucero animo viderem, ut ne me quidem, quem unice tamen ames
et colas, intercessorem laturus videare, atque istuc quidem
ipsum omnem mihi spem intercepisse sincerae concordię
inter te tuosque et Bernates ministros instaurandę, quam
multa tamen horum voluntate et humanitate nec unis nec
paucis (ut nosti) literis ad te meis moliebar; postremis
vero literis tuis factum esse, ut animum desponderim, nisi
nos numen iuvet, ut veterem tecum in gratiam restitui
Bucerum aliquando liceat. Verum alio tempore de iis.
^$Scito, me libros commodatos recepisse illesos et plane
tales, quales miseram. Ex Ratispona novi nihil, nisi quod
caesar 6 viros a partibus delegit, quo concordiam
auspicentur. A nostra lecti sunt Philippus, Bucerus,
Pistorius, magna cautione veritatis per omnia retinendę,
ab altera duo praefracti Eccius et Groperus, tertius Iulius
Pluͦgus, cuius cum aequitas, tum integritas commendatur.
^$Operimur tabellarium urbis nostrae iuratum; qui ubi
redierit, tum te faciam e mercatorum literis nihil non
insinuantibus omnibus de rebus certiorem.
^$Vale et salvum iube meo nomine collegium tuum.
^$Sangalli, postridie calendarum maii anno 1541.
<un>Vadianus tuus.
<lz>[Adresse ........:] Spectatissimo viro
domino Henrycho Bullingero, clarissimae ecclesiae Tigurinae
episcopo, domino colendissimo.
</content>
</letter>