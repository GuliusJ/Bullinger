<?xml version='1.0' encoding='UTF-8'?>
<letter id="27186" year="1557" lang="lat">
<correspondents>
	<originator>Martin Borrhaus</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>1. September 1557</date>
</space_time>
<record>Zürich StA, E II 346, 349. Orig.(Aut.)</record>
<print></print>
<statue></statue>
<content>
S. D. De concionibus in Apocalypsim sancti Ioannis editis et mihi earum exemplari donato gratias non exiguas tibi ago.
Ego vicissim, ut aliquam erga tuum beneficium grati animi significationem ostendam, meos in sacram historiam Commentarios tibi mitto.
Qui si tibi probabuntur, longe id gratissimum mihi erit.
Fieri potest, ut in explicatione numerorum, quos Apocalypsis ponit, inter nos non conveniat; sed ea dissensio tanti non erit, ut inter nos amicitiam, quę in Christo coaluit, dissuat.
Caeterum in locum communem de sacramentis digredior, de cuius expositione quid tu iudices, in tempore cupio certior fieri.
Tu vale in domino bene cum d.
Bibliandro, d.
Petro Martyre d.
Gvalthero, Occhino et aliis ecclesiae vestrę pastoribus et ministris.
Basileę 57. calendis septembribus.
Martinus Borrhaus.
Vigilanti Tigurinae ecclesiae pastori d.
Henrico Bullingero, amico et fratri in domino observando.
</content>
</letter>