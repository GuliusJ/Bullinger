<?xml version="1.0" encoding="UTF-8" ?>
<letter id="29020">
<nr>29020</nr>
<correspondents>
	<originator>Raphael Sailer</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>8. Februar 1559</date>
</space_time>
<vo>ZÃ¼rich StA, E II 346, 415. / Orig. Aut.</vo>
S.P. Gratissimum mihi fuit, ornatissime vir, in hunc eo praesertim tempore tabellionem vestratem incidisse, quo ded. Philippi ad haec comitia adventu crebrior subinde rumor spargebatur.
Quamvis autem aspectum eius vehementer exoptabam, horas eum tamen absque emolumento tam longinquis oris edere* [adire?) dispendio mihi plenum visum est.
Itaque non tam absentiam hominis aequo animo ferimus quam vitae ipsius cursu non impedito nos omnino consolamur.
Comitiorum porro status is est, ut post
octiduum exequias fratris imperatorem solenni pompa executurum putemus.
Ad id spectaculum, quo in locod. Musculus olim pie concionatus est, undequaque Canopoea (?) in palatia <gr>melana</gr> muris obducta magnam prae se religionem, vellem etiam fructum ferunt.
Exequiis transmissis convocati consessus imperialis causae tandem in pleno principum conventu proponentur, quae fortassis istius generis erunt, ut auxiliis adversum Turcas decretis concordiae religionis negocium in aliud commodius forte
tempus differatur.
Principum in urbe nemo adhuc est praeter legatos fere singulorum, qui ut repudiati nondum plane fuerunt, ita parum decoro consonum habitum fuit primam hanc dietam imperatoris huius nullorum quasi ducum adventu frequentari.
Sabbato Moguntinus interim expectatur et fortasse Bavarus, Wirtembergensis caeterique vicini nulli dum adpulere.
Literis equidem tuis respondissem, nisi tum parentis adversa et dubia valetudo eas poscere ab eo prohibuisset, tum non viles occupationes nostrae indagandi ulterius occasionem abripuissent.
Vale, vir praestantissime, et officiosissimam salutem d.d.
Gesnero meo nomine.
Augusta 8. februarii ocyssime 1559.
                                       Totus animo studioque tuus
                       Raphael Seilerus iureconsultus manu propria.
<address></address>
</content>
</letter>