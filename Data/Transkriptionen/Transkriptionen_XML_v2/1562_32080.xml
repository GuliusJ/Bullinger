<?xml version='1.0' encoding='UTF-8'?>
<letter id="32080" year="1562" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>ZÃ¼rich</place>
	<date>15. Mai 1562</date>
</space_time>
<record>St. Gallen IX, 34. / Orig. (Au t.)</record>
<print>Bl. III, S. 701f.</print>
<statue></statue>
<content>
S. D. Iam nunc redii domum ex agro a fratre meo, qui decumbere coepit.
Inveni literas tuas nec habui, quod responderem.
Ex Gallia nihil, nisi quod principes foederati cum Condensi rursus scripserunt ad magistratum ac foedus miserunt vel foederis [f]ormam.
Miserunt etiam copiam literarum ad Caesarem Ferdinandum missarum; sed nihil continent, quod non antea audiverimus.
Fama est, cui parum tribuo, electorem Saxonem misisse legatum in concilium et Maximilianum omnes suos ministros eiecisse et
profecturum in concilium, ut ei praesideat.
Quodsi verum est, plurimum sane possunt practicae papae; si quid ea de re habes certi, communica, obsecro te.
Vale.
Haec aliunde quidem sunt allata.
<timestamp>Tiguri  15. maii 1562.</timestamp>
celerrime.
                                                                         Bullinger.
Clarissimo viro d.
Ambrosio Blaurero, Vituduri agenti, domino colendo et fratri charissimo suo.
^$Wintherdur.
</content>
</letter>