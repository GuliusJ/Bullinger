<?xml version="1.0" encoding="UTF-8" ?>
<letter id="29051">
<nr>29051</nr>
<correspondents>
	<originator>François Hotman</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>30. März 1559</date>
</space_time>
<vo>Zürich StA, E II 358, 277. / Kopie.</vo>
Clarissimo et spectatissimo virod. Henrico Bullingero, parenti meo magnopere observando, Hotomanus S. D.
Haec prima luce scribo et eo tempore, quo typographi vestri discessuri sunt; ea mihi erit apud te, reverende pater, excusatio brevitatis.
Adolescentem, quem tantopere mihi commendas, meliore aliquo loco esse cuperem, quam apud me esse possit; sed si melior facultas non detur, scis me nihil tibi imperanti denegare posse.
Erit fortasse in pensione annua nonnihil, de quo merito dubitetur; nam ea apud nos propter rerum omnium incredibilem caritatem, quid dico caritatem, imo penuriam summam,
graviuscula esse solet.
Itaque baro et reliqui, qui mecum sunt, coronatum unum singulis septimanis pendunt.
Is est baro, cuius librum (cum allatus erit) tibi mittam, de familiis Romanis, quem hoc biennio, quo apud me est cum aliis quibusdam, scripsit, cum tamen vix Latine posset loqui, quo primum tempore ad me venit.
Fecit id quotidiana praelectio mea matutina in Ciceronis antiquitatibus.
Hanc scribendi familiaritatem excuses; voluisti enim me aperte haec eloqui, et omnino opus fuit.
Complures
saepe, praesertim Poloni, se obtulerunt, quos recipio; sed tanta ista commendatio tua magnum apud me pondus habuit.
Vale, reverende pater, et dominum colendissimumd. Martyrem et alios clarissimos viros meis verbis honorificentissime salutes, velim.
Argentorati 3. calendas aprilis 1559.
[Notiz: Vide epist.
Hotomannorum p. 24].
</content>
</letter>