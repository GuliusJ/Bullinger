<?xml version='1.0' encoding='UTF-8'?>
<letter id="18080" year="1548" lang="de">
<correspondents>
	<originator>Johannes Gast</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>20. April 1548</date>
</space_time>
<record>Autograph: Zürich StA, E II 366, 187 (Siegel....)</record>
<print>Ungedruckt</print>
<statue>Regest</statue>
<content>
...ago de rebus novis ad me scriptis, quae et D.
Myconio communicavi. Wir haben nüit nüwes, dann juncker
Claus von Hattstet ist von Ensesheim gon Augspurg gefurt zum
keyser; ich acht, er werde um den kopf kürtzer. In Moravia
ist ein grosse persecution angericht durch Ferdinandum; man
verjaget vil, verbrent vil; dann der kunig wil die Waldenser
und Pikarder ußrütten. Die widerteuffer müssen sich ouch
liden; dan vil sindt mit einanderen in Ungernn zogen, sich
dem Türcken ergeben; denen hat ein bassa ein lendlin ingeben
zu buwen. Es ist D. Cęlio geschriben, das man das
evangelium frey lasse zuͦ Venedig predigen on verhinderet.
Item zü Wirtzburg prediget man das evangelium; singent
psalmen in teutsch. Das hat einer gesagt, qui suis oculis
vidit et audivit. Capitaneus Schertlin ist zuͦ Leon in
domo regni; collegit per suos clam perdites. Pręsentium
literarum latorem, der min schwager ist, den wil ich uch
befolhen haben, ut illi sis auxilio, si ullam amicitiam cum
illis, apud quos hactenus vixit et natus est, habes.
^$Vale. Plura brevi.
<timestamp>Basileae 20. aprilis 1548.</timestamp>
<signature>Tuus Gastius ex animo.</signature>
<address>
[Adresse] Reverendo D. domino Heynricho Bullingero,
Tigurinae ecclesiae pastori vigilantissimo.
</address>
</content>
</letter>