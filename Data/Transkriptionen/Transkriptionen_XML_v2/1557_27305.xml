<?xml version='1.0' encoding='UTF-8'?>
<letter id="27305" year="1557" lang="lat gr">
<correspondents>
	<originator>Philipp Melanchthon</originator>
	<addressee>Bullinger</addressee>
</correspondents>
<space_time>
	<place>[Worms]</place>
	<date>1. Dezember [1557]</date>
</space_time>
<record>ZÃ¼rich StA, E II 338, 1401. / Orig.(Aut.)</record>
<print></print>
<statue></statue>
<content>
S. D. Reverende vir et carissime frater, sepe recito versum Homericum <lang lang="gr">esulon kai to tetyktai, ot' aggelos aisimon eidH</lang>, qui non raro nunciorum
<lang lang="gr">apeirokalian</lang> experior.
Tuam longiorem epistolam, quam avidissime expecto, nondum accepi.
Scito autem vestras literas magna cura intercipi a meis inimicis, qua in re sceleri illorum irascor.
Ipsas vero literas et meas et tuas legi non aegre fero; quid enim continent nisi pia colloquia et significationes magni doloris, quo adficimur
propter dissidia publica et propter <lang lang="gr">kolakeias</lang> docentium, qua stabiliunt idola et rabiem pontificum confirmant.
Lelius bona fide tuas et Lascii literas mihi exhibuit, ac
nequidem Lascianae quidquam <lang lang="gr">axiologon</lang> continebant praeter querelas.
Ardet Polonia eodem dissidio, quo misera Germania ardet, et aliquanto post utramque regionem arsuram esse bellis Turcicis metuo.
Precemur autem filium dei, ut et ecclesiae vulnera sanet et aliqua honesta hospitia servet.
In colloquio inchoato in
urbe Vangionum post <lang lang="gr">prooimia</lang> adversarii
<lang lang="gr">gnvsimaxoyntes</lang> in certamen redire noluerunt.
Bene vale.
Salutem vobis omnibus opto.
Calendis decembris.
Philippus.
Reverendo viro eruditione et virtute praestanti (He)nrico <lang lang="gr">Boylierw</lang>, fratri suo carissimo.
</content>
</letter>