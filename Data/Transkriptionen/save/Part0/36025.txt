<?xml version="1.0" encoding="UTF-8" ?>
<letter id="36025">
<nr>36025</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>15. Februar 1566</date>
</space_time>
<vo>Zürich StA, E II 348, 1748. / Orig. Aut.</vo>
<dr>Graub. II, 672f.</dr>
<re></re>
<note></note>
S. Reverende in Christo pater, cum tam certum haberem hominem, qui tuas mihi reddidisset, committere non potui, quin
brevibus saltem te edocerem Lampertum illum, de quo scribis iam non esse ad urbem; itaque ea, quae cupis, expedire non
potui; sed quam primum redierit, in id negocium inquiram. De rebus Italicis nihil certi habeo. Spero tibi binas meas
redditas. Ich han by des Nülen sun, dem Hans Nülen, üch die letsten zuͦgeschickt et omnino puto redditas, cum multum
intersit te ea scire, quae scribuntur. Hodie hic fuerunt nobiscum nonnulli ministri ecclesiarum 10 Iurisdictionum a
nobis evocati. Qui affirmant, quae a legatis in commitiis in gratiam Quinquepagicorum essent facta, insciis
communitatibus fieri. Itaque ego spero multos bonos posse melius instrui; ad hoc totum plurimum momenti afferret, si
Tigurini et reliqui modeste scriberent, de quo ante quoque ad te scripsi. Cum ruina nostra cum vestro malo sit
coniuncta, non negligenter hoc totum negotium est administrandum.
De rebus Venetis proxime te edocui. Ex Germania nos nihil, sed nec ex Gallia. Quid Augustę fiat et in Gallia, ex te
scire avemus. Scripserat Bäldius pacem inter Maximilianum et Turcam esse confectam; sed Basilea diversum scribitur. Tu
nos verum edoce, si per occupationes licet. Qui Venetiis veniunt, de longe maximo Turcę apparatu nunciant.
Vale, reverende in Christo pater.
Curię  15. februarii anno 1566.
Tui observantissimus Ioa[nnes] Fab[ricius].
Amplissimo virod. Heinrycho Bullingero, domino suo et in Christo patri reverendo.
Zürich an herren Bullinger.
</content>
</letter>