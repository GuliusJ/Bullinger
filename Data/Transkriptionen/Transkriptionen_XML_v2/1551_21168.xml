<?xml version='1.0' encoding='UTF-8'?>
<letter id="21168" year="1551" lang="lat">
<correspondents>
	<originator>Bullinger</originator>
	<addressee>Konrad Pellikan</addressee>
</correspondents>
<space_time>
	<place>Zürich</place>
	<date>15. Juli 1551</date>
</space_time>
<record>Zürich ZB, Ms F 47, 217. / Orig.(Aut.)</record>
<print></print>
<statue></statue>
<content>
S. D.  Cras mane proficiscitur filius tuus Witudurum
comitatus praestantissimo viro d. Ioanne Wolphio et meis
quoque literis instructus. Scripsi praetori Gyslero et
ministris ecclesiae. Utinam faustum et felix sit, quod
instituit! Ego optime spero. Quodsi hac non successerit, non
deerit ipsi dominus. Conabimur iuvante deo illum modis
omnibus iuvare, ut aliquando apud nos habeat locum
oportunum. Vale, vir colendissime, et meos charissimos
generos tibi habe commendatos. Ago tibi gratias pro
beneficiis in familiam meam collatis. Tiguri, die Margaritae
circa horam noctis 10.  Salva sit uxor, salvi sint omnes
tui.  1551.
Bullinger[us].
Praestantissimo viro d. Conrado Pellicano, domino compatri
et fratri suo honorando et charo.
                                          Baden.
</content>
</letter>