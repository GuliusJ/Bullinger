<?xml version='1.0' encoding='UTF-8'?>
<letter id="35110" year="1565" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>[Zürich]</place>
	<date>23. November 1565</date>
</space_time>
<record>Zürich StA, E II 373, 585. / Orig.(Aut.)</record>
<print>Gr. II, 650 R.</print>
<statue></statue>
<content>
S. D. Vinum per affinem tuum Theodorum accepi et pro hoc maximas tuae humanitati gratias ago redditurus, si vixero.
Miror valde, cur nullas a te accipiam, quas
summo desiderio expecto.
Sum iam in luctu et moerore non levi: a Gvaltheri uxoris morte mox Elizabetha dilecta mea decubuit et 3. die feliciter spiritum suum
deo tradidit; uxor fuit d.
Simleri.
Nunc animam agit etiam mea filia Anna, uxor Zvinglii, in cuius aedibus haec scribo.
Quid de me meisque aliis deus statuerit,
ipse novit; ego sum paratus.
Si migravero hinc, quaeso, cura, ut liberi mei accipiant Suͤleri pecunias, quas debet etc.
Vale aeternum, frater in Christo
colendissime; plura me nunc dolor scribere non sinit.
Quia homo sum, interim consolor me promissionibus Christi, et quod filiae meae in syncera confessione et
invocatione Christi expirant.
Ora pro nobis dominum.
<date>23. novembris 1565</date>.
Salutant te Lavaterus et Zvinglius, qui morienti assistunt.
Saluta d.
consules et amicos.
<signature>Bullingerus tuus.</signature>
Praestantissimo viro d.
Ioanni Fabritio, Curiensis ecclesiae ministro, domino meo colendo et fratri charissimo.
Chur.
</content>
</letter>