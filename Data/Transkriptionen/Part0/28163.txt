<?xml version="1.0" encoding="UTF-8" ?>
<letter id="28163">
<nr>28163</nr>
<correspondents>
	<originator>Jean Jacques de Cambray</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>16. Dezember 1558</date>
</space_time>
<vo>Zürich StA, E II 368, 492. / Orig. Aut.Unterschr.)</vo>
S. D. Quidquid novi habui, vir clarissime et amice colendissime, omnia spectabili viro domino Fabritio exposui, ut tibi notificaret, qui literas pietatis tuae nona huiusce mensis scriptas mihi reddiderat, ita ut nihil mihi istis meis addendum relictum sit, nisi obsequia mea, commendationes meas et alias huiusmodi officiorum oblationes addi velles.
Pontifex eadem valetudine, qua prius, se habet neque excrescente neque decrescente morbo.
Mira et nova audies ex litteris ipsius domini Fabritii de
rebus cardinalis Poli, si tamen vera sunt, quę illi exposui eaque a domino nostro Cognetio habeo, unde et eadem et forsitam copiosiora ad pietatem tuam pervenerunt.
Cui me offero deditissimum eamque felicissime in Christo valere opto.
Datum Curiae 16a decembris 1558.
                  P[ietatis] t[uae] obsequentissimus amicus J. Ja.
Decambray.
} aut.
Clarissimo viro pietate et eruditione excellenti domino Henrico Bullingero, Tigurinae ecclesiae ministro, domino et amico suo colendo.
^$Tiguri.
</content>
</letter>