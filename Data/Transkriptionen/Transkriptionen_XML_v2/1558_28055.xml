<?xml version='1.0' encoding='UTF-8'?>
<letter id="28055" year="1558" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>18. März 1558</date>
</space_time>
<record>Zürich StA, E II 373, 79. / Orig.(Aut.)</record>
<print>Gr. II, 65.</print>
<statue></statue>
<content>
S. D. Illustrissimus princeps marchio Vici de Neapoli, qui has tibi, chare compater, literas offert, Genevae habitat.
Omnibus piis et bonis charissimus est propter virtutes ac dignus est, quem mirentur et iuvent viri boni.
Proinde ipsum et causam eius tibi tuaeque fidei commendo.
Commendavi ipsum etiam utrique consul[um] scriptis ad ipsos literis.
Petit recipi in civem vel in defensionem Rhetorum, quo gaudere possit privilegio ipsis ab illustrissimis principibus Venetorum concesso.
Sed
ipse eam rem exacte tibi referet.
Oro itaque, ut ipsum iuvare digneris; valde enim mihi commendatus est a piis Genevensibus.
Nunc praeterea quod scribam, habeo nihil.
Copiosas et plures nunc scribo Francfordiam, ut inde ad amicos meos perferantur; ideo breviter sum in his ad te.
Scribo eadem de re etiam ad d.
Friderychum a Salice.
Audimus quosdam valde instare, si possit synodus convocari, in qua agatur de concordia ecclesiarum Helvetiae et Germaniae.
Dominus det nobis, quod novit facere ad
aedificationem ecclesiarum.
Qui fit, quod d.
Philippus non curat Biblia sua a me accipi et ad se transportari? Totidem autem verbis illum oro in hac causa domini comitis illustris, quot te obtestatus sum etc.
Valete, chari in domino fratres.
<timestamp>Tiguri 18. martii 1558.</timestamp>
Bullingerus vester.
Praestantissimo viro d.
Ioanni Fabricio, Curiensis ecclesiae ministro, compatri et fratri suo charissimo.
</content>
</letter>