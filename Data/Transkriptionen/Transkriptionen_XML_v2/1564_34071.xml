<?xml version='1.0' encoding='UTF-8'?>
<letter id="34071" year="1564" lang="lat">
<correspondents>
	<originator>Theodor Beza</originator>
	<addressee>Bullinger</addressee>
</correspondents>
<space_time>
	<place></place>
	<date></date>
</space_time>
<record>Genf 118, 151. / Orig.(Aut.)</record>
<print>Ep.Calv. 4108 (XX, 306f)</print>
<statue></statue>
<content>
Mi pater, rogo, ut brevitati ignoscas.
Valemus satis recte omnes et feliciter omnia, quantumvis hostes minentur omnia magis ac magis et paene vivos nos
deglutiant.
Sed manet perpetua illa nostra angustia sic laborante optimo nostro parente d.
Calvino, ut nec eius agonas nec eius constantiam tibi possim
perscribere.
Vult omnino dominus insigne tum vitae tum mortis vere fortis exemplum in uno homine demonstrare ingrato et perverso huic saeculo.
Utinam nos
soletur dominus et det nobis omnia ad ipsius gloriam referre.
Ex Gallia nihil novi.
Intra mensem Lugdunum venturus rex putatur.
Multae utrinque suspiciones, et utinam ne inde aliquid mali oriatur! Amiraldum cum fratribus
speramus eo venturum.
Si qua spes est de foedere, rogavi Linerum nostrum, ut tibi nostram sententiam exponeret.
Brentio omnino respondebo et, ut spero, quod
minime volet.
Bene vale, mi pater.
Dominus Iesus te servet!  Fratribus et collegis multam salutem.
Genevae 13. maii.
<signature>Tuus Beza.</signature>
Eximio Christi servo d.
Henrico Bullingero, ecclesiae Tigurinae vere fido pastori, domino et patri mihi plurimum observando.
</content>
</letter>