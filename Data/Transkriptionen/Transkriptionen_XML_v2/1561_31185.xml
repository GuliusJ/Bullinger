<?xml version='1.0' encoding='UTF-8'?>
<letter id="31185" year="1561" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>[Zürich]</place>
	<date>19. Dezember 1561</date>
</space_time>
<record>St. Gallen VIII, 448. / Orig.(Aut.)</record>
<print>Bl. III,  663f.</print>
<statue></statue>
<content>
S. D. Meminero quidem tuae intercessionis; sed magna est copia eorum, qui parum aut nihil habent, qui et ipsi sanctae sunt vitae et doctrinae probatae.
Ich wöllte, wir hättind vil ständ, das wir allen möchtend zuͦ hilff kommen.
Fama spargit patres Tridenti postulasse a pontifice, ut se subiiciat concilio et iurament[a] ipsi praestita relaxet, quo liberius agere possint, quamobrem excanduerit pulpifex suspenderitque in ira illa sua sancta concilium per 4 menses.
Certum illud est mense octobri Tridentinos ad adventum Mantuani cardinalis exonerasse aut displosisse honoris ergo tormenta illa aenea maiora, incidisse autem ignem in pulverem pyrium et occidisse 18 personas, multo plures graviter sauciasse.
Pestis gravissime
sevit per Austriam et ascendere aut serpere dicitur adverso Danubio.
Berna scribitur comitia Lugduni celebrata inter legatos regis Galliae et ducis Sabaudiae; reposcit ab hoc rex plurima, imprimis comitatum Nissensem; articuli sunt 6.  Negarunt Sabaudici omnia; legati regii diserte dixerunt regem haec ut sua repetere nec repetere tantum, sed et ius suum velle omnibus commonstrare.
Legatus regis Coignetius scribit ad me ex aula ultima novembris ac significat Hispanos vehementer minari Gallis, nisi eiiciant haereticos, Gallos acres non magni facere minas; crescere
autem ecclesias per totam Galliam plus, quam credi possit; futura comitia regni medio decembri, tentandum in his de rebus regni, maxime de religione promovenda cum pace.
Orandus est dominus, ut piis conatibus adsit, impios dissipet.
Dicit se post natalitias ferias rediturum in Helvetiam.
Iam nunc accipio Haydelberga literas ab amicis.
Eiecerunt rotundum panem ex actione coenae sacra et hoc mense coeperunt frangere panem; spes est summa rerum optimarum; princeps est optimus.
Oremus dominum sedulo, et ipse faciet.
Optimum illum senem nostrum benigne sufferto; er ist fromm fromm; die angfochtne ist sin praest.
Saluta illum et communica ei ex his praecipua.
Es düchte mich guͦt, wenn der schuldtheiß inn aller dingen bericht, und was ir anschlag, und das er wöllte zuͦfriden sin; man wölle der sach mitt sinem radt und wüssen rächt thuͦn etc. Vale. 
<timestamp>19. decembris 1561.</timestamp>
Non relegi.
Grüssend mir min schwager herr schuldheiß.
<signature>Tuus ille, qui semper.</signature>
Clarissimo viro d.
Ambrosio Blaurero, civi Vitudurano, domino suo colendo et fratri charissimo.
Wintherdur.
</content>
</letter>