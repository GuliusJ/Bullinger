<?xml version='1.0' encoding='UTF-8'?>
<letter id="27088" year="1557" lang="lat">
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>20. Mai 1557</date>
</space_time>
<record>Autograph: Zürich StA, E II 346, 370.(Siegel...)</record>
<print>Ep. Calv. 2633 (XVI, 489f)</print>
<statue></statue>
<content>
S. D. Scis, optime frater, zelum fratris nostri D. a
Lasco, et quod cupiat negotium religionis tractari purius in
Polonia, quam hactenus factum sit a Lutheranis. At modum illum
non probat per omnia Vergerius noster, malens per initia
confessionem Waldensium valere, donec meliora impetrare
liceret. Eundem suspicor legatum remittendum in Poloniam
nomine protestantium principum, ut animos principum Poloniae
cum Germanorum coniungat. Hortaberis ergo Vergerium, quem
quidem legatum malo quam alium, ne quid boni operis impediat,
aut iuvet, quo Lutheranismus crassus alioqui obtineat etiam in
Polonia. Nam si Lutheranismus obtinuerit, actum erit de
syncera religione. Nam primarius ille promachus Lutheranorum
Erasmus Alberus nunc etiam in libro contra te et nos aedito
defendit usum imaginum in templo et reliqua absurda. Prudenter
ergo agito cum Vergerio nostro, ac ad postremas illas meas
copiosissimas et molestissimas responde, oro, mature.
^$Vale et oremus Dominum, ut liberet nos a malo.
<timestamp>Tiguri 20. Maii 1557.</timestamp>
Festinantissime.
<signature>Bullingerus tuus.</signature>
<address>
[Adresse ...]: Clarissimo viro D. Ioanni Calvino
Genevensis ecclesiae pastori fido domino colendissimo suo et
fratri charissimo. Genff.
</address>
</content>
</letter>