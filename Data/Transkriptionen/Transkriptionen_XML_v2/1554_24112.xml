<?xml version='1.0' encoding='UTF-8'?>
<letter id="24112" year="1554" lang="lat">
<correspondents>
	<originator>Sebastien [=Sébastien, Sebastian] de l'Aubespine</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>24. April [1554]</date>
</space_time>
<record>Zürich StA, E II 359, 2912. / Orig.(Aut.)</record>
<print></print>
<statue></statue>
<content>
S. P.  Quod a multis diebus nihil a me acceperis nec tuis
responderim, excuses me, rogo; scis enim, in hoc bellorum
tumultu quibus occupationibus detinear. Scripsit mihi
Vergerius noster misitque pro te ea, que hic reperies. Novi
aliud nihil habeo ex Germania, nisi quod Caesar omnino
cogitat de filio in Anglia et Germania promovendo;
expectatur singulis horis in Flandria. Comitia sunt dilata,
ut scis, credo; principes nobis multa de sua constantia
promittunt, utinam ita sit.
Sed cum videam illos capite et nervis belli carere, timeo
tecum illorum tam frequentes conventus.      Apud nos arma
ubique et spes in . . . . . . . . ille . . . . .
. . . . fuit cum rege pro pace vel induciis impetrandis; sed
statim sensimus Caesaris artes; ita re infetca remisus et
iam est in Flandria cum suo Caesare, qui ei papatum
promittit. Saluto dominos et te unice. Vale, vir optime. Ex
Soloturo  24a ap[rilis].
<signature>Tuus semper Bassefontaneus.</signature>
Optimo viro domino Bulingero.
                     Tiguri.
</content>
</letter>