<?xml version='1.0' encoding='UTF-8'?>
<letter id="45031" year="1575" lang="lat">
<correspondents>
	<originator>Johann Philipp von Hohensax</originator>
	<addressee>Bullinger</addressee>
</correspondents>
<space_time>
	<place>Heidelberg</place>
	<date>17. August 1575</date>
</space_time>
<record>Zürich StA, E II 375, 908. / Orig.(Aut.)</record>
<print></print>
<statue></statue>
<content>
S.  Cum tabellarium ad d. parentem meum colendissimum
mitterem, non potui intermittere, quin te, etsi quod
magnopere scriptionem mereretur, nihil haberem, saltem
tribus verbis compellarem. Admonui et d. Wittgensteinum
comitem, si forte aliquid literarum ad vos dare vellet, qui
hasce adiunctas mihi transmisit.
Iam tibi, clarissime vir, quem rebus meis prosperis omnino
affici scio, et hoc significare placuit me 14. kalendas
augusti ab illustrissimo principe electore in arctius
consilium receptum esse. In quo vitae genere si quid tibi
vel tuis prodesse queam, re ipsa quam verbis ostendere
mallem, quanti te faciam.
Vale, ornatissime vir.
16. kalendas septembris Heidelbergae anno 75.
Salutem domino Gvalthero et Simlero plurimam.
Tuus ex animo Iohann Philipp freyherr von Hoen Sax etc.
Reverendo viro Henrico Bullingero, Tigurinae ecclesiae
fidelissimo ministro, amico suo colendissimo.
Herrn Heinrych Bullinger den elteren.
                     Zürich.
</content>
</letter>