<?xml version='1.0' encoding='UTF-8'?>
<letter id="18077" year="1548" lang="lat">
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>Zürich</place>
	<date>16. April 1548</date>
</space_time>
<record>Autograph: Zürich StA, E II 342, 192 (Siegel....)</record>
<print>Ungedruckt</print>
<statue>Regest</statue>
<content>
S. D. Accepi literas tuas, mi frater et domine colende,
pietate et eruditione refertas. Eas libenter legi. Accepit
et Gvaltherus tuas, quas mihi communicavit.
^$Versamur, ut recte quereris, in periculosissimo tempore et
hominum genere facinoroso; sed habet interim suam ecclesiam
dominus. Non deerit suis dominus, ut maxime supplicium
sumpturus sit de illis, qui ipsum et verbum eius contemnunt.
Saltem perstemus i[mm]obiles et recta ingrediamur in via
dei, recte secantes verbum veritatis hortantesque omnes ad
poenitentiam. Haec ad te scripsi, mi frater, ne nihil cum
certo hoc nuncio scriberem; poterit ill tibi res Anglicas et
Scoticas exponere. Veniet et D. Gastius et feret tibi plura;
nam in praesenti aliter non potui.
^$Vale, et oremus dominum, nostri misertus nos respiciat et
protegat, ne foedere coalescamus cum sanguinario Gallo et
Iosaphat deinde Achabo auxilium ferens Syros in se sentiat
irruere. Dominus servet nos. Noli timere, pusille grex.
<timestamp>Tiguri 16. aprilis anno 1548.</timestamp>
^$Salutabis D. Coelium, Cellarium et alios bonos viros.
<signature>Bullingerus tuus.</signature>
<address> D. Osvaldo Myconio suo. Basel.</address>
</content>
</letter>