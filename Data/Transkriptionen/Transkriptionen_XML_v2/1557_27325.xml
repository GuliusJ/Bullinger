<?xml version='1.0' encoding='UTF-8'?>
<letter id="27325" year="1557" lang="lat gr">
<correspondents>
	<originator>Philipp Melanchthon</originator>
	<addressee>Bullinger</addressee>
</correspondents>
<space_time>
	<place></place>
	<date>21. Dezember [1557]</date>
</space_time>
<record>ZÃ¼rich StA, E II 345, 466. / Orig.(Aut.)</record>
<print>Bindscil, S. 427.</print>
<print>Ep.Calv. 2770(XVI, 746).</print>
<statue></statue>
<content>
S. D. Reverende vir et carissime frater.
Hanc epistolam dedi huic Anglo, qui ad me venit in Tyrigetis, cum ad Albim rediremus.
Ideo autem scripsi, ut tibi significem, longiorem tuam epistolam, quam audio te dedisse medico Iuliacensi, mihi non exhibitam esse.
Scio nostris literis multos insidiari et spargi seu veras, seu confictas, nomine Calvini, tuo et meo.
Propterea velim te, si quid missurus es, tradere viris notis quorum fidem probas.
Video me ad magna pericula redire.
Sed post mortem meae
coniugis necesse est me oeconomica quaedam negotia constituere.
Commendo autem me et ecclesiam deo.
Bene vale.
Die Brumae.
In Tyrigetis.
<signature>Philippus.</signature>
<address>
Reverendo viro, eruditione et virtute praestanti d.
Henrico <lang lang="gr">boylierw</lang>, carissimo fratri suo.
^$Tiguri.
</address>
</content>
</letter>