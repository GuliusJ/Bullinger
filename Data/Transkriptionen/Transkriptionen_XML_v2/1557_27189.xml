<?xml version='1.0' encoding='UTF-8'?>
<letter id="27189" year="1557" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>2. September 1557</date>
</space_time>
<record>Zürich StA, E II 373, 13.  Orig.(Aut.)</record>
<print>Graub. II, 25 R.</print>
<statue></statue>
<content>
S. D. Nihil nunc habeo, quod scribam, dilecte frater et compater, nisi quod ea, quae nuper ad te scripsi de clade regis accepta ad S.Quintinum, quotidie magis magisque confirmantur.
De colloquio Wormaciensi nunc nihil habeo certi.
Ex illa clade erigunt cristas papistae per Germaniam, non quod existiment evangelium a Gallo iri promotum, sed quod viribus eis fractis pollicentur sibi Philippum omnes vires conversurum ad defensionem papatus.
Es darff inen aber fälen wie bißhar; vivit, qui vicit.
En mitto tibi Centum meas conciones editas in Apocalypsim.
Tuo arbitrio autem permitto, in manibus et possessione tua retineas et ita d.
Philippo et amicis communices an deponas in bibliothecam ecclesiae vestrae, ut sic omnes, qui voluerint, hoc opere uti queant.
Germanicum libellum d.
Ioannis Anastasii Geldri [i.e. Veluanus], qui se nuncupant Adamum Christianum, exhibere potes etiam d.d.
consulibus, et cui volueris, iamque aeternum vale una cum uxore tua, liberis, domo tua, d.d.
consulibus, d.
Philippo, d.
Pontasella et amicis omnibus.
<timestamp>Tiguri, 2. septembris anno 1557</timestamp>
<signature>Bullingerus tuus.</signature>
Praestantissimo viro d.
Ioanni Fabritio, compatri et fratri colendissimo et charissimo suo.
Dem herren pfarrer zuͦ Sant Martin ze Chur.
</content>
</letter>