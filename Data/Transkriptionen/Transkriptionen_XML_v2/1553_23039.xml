<?xml version='1.0' encoding='UTF-8'?>
<letter id="23039" year="1553" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>26. März [1553]</date>
</space_time>
<record>Zürich StA, E II 356, 726. [Orig. (Aut.)]</record>
<print>Gr. I,  S. 292.</print>
<statue></statue>
<content>
Salus a deo patre et domino nostro Iesu Christo. Adhuc
Claven[n]ae haereo propter nimium impetum, quem evangelium
in Valle Tellina (ut scripsi) concitavit. Nondum plane
sedata res est; sed ante duos dies sedabitur magna Christi
gloria.
Ego circiter 15. diem aprilis hinc discedam atque recta ad
te, mi Bulling[ere]; quod velim omnibus fratribus
plane affirmes, praesertim Zieglero, cui Bellinchetus, qui
hodie apud me fuit, salutem plurimam tibique imprimis. Vale
et salve cum omni familia, scola atque ecclesia. In Italia
fervet evangelium et persecutio.
Claven[n]ae,  26. martii.
           Vergerius.
Bullingero.
</content>
</letter>