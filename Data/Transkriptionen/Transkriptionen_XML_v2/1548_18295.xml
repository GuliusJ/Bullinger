<?xml version='1.0' encoding='UTF-8'?>
<letter id="18295" year="1548" lang="de">
<correspondents>
	<originator>Ambrosius Blarer</originator>
	<addressee>Bullinger</addressee>
</correspondents>
<space_time>
	<place>[Griessenberg]</place>
	<date>[20. November 1548]</date>
</space_time>
<record>Autograph: Zürich StA, E II 357a, 756f.</record>
<print>Bl. II, 759 Exc.</print>
<statue></statue>
<content>
Ach, min h[ertz] l[ieber] br[uͦder], lasst euch diß sach angelegen sin unnd
fuͤgt mir zuͦ wissen mitt warhait, ob Hallerus zuͦ Bern und wie lang er
blybe oder ob ewer herren in d[a] lassen werden; dann so er da belibe, wers mir
alles dest lichter; sonst wisst ir wol, wie es da stat und wie schwer mirs
wurde.
^$Lasst mich ouch wissen, wer die gesandten seyen von Bern, und rathend mir alls
ewrem hertzen uff mich anzögen, wie ich euch truwen; will ich mich allso
erzögen, das sechen sollt, das ewer rath by mir vyl gilt und hoch geachtet ist.
Myn gott waist, das ich im gern recht thain wellte. Den bittend mitt allen
truwen fuͤr mich.
^$Min l[ieber] br[uͦder], husfrow und schwöster empieten euch alles guͦts.
^$D[octor] Schnepff hat zuͦ Tubingen uff der cantzel genadet; dann man urlobt
all prediger, und welcher sich des beschwärt, wyst man gen Stuͦtgarten.
Bischoff Speyr, Wirtzburg etc.
beschriben all pfarrer ires bistumbs, und welche nitt erschinend, sollend
alsbald in acht und bann sein.
^$Schribt mir min lieber schwager Peter Schär uss Wirtemperg; der ist och selb by
Schneppfen gesin. O Gott, erbarm dich diner l[ieben] kirchen!

<signature>Zettel ohne Datum, Unterschrift und Adresse</signature>
<address></address>
</content>
</letter>