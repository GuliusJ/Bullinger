<?xml version='1.0' encoding='UTF-8'?>
<letter id="42057" year="1572" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>4. April 1572</date>
</space_time>
<record>Zürich ZB, Ms F 182, 183.</record>
<print>Gr. III, S. 326.</print>
<statue></statue>
<content>
"Quae acta fuerint et ante et post adventum discessumve
dominorum nostrum, ex
scripto adiecto, quantum in procinctu colligere potui,
cognosces, reverendissime
d. pater. Nolo autem haec, quae mitto, multis communicari,
donec omnia plenius
probata et comperta a me fuerint; in paucis enim nonnihil
subdubito. Sed si
protasin conscripsero, deinde etiam catastrophen omnium
collegero, dabo operam,
ut continuetur haec historiola multis omissis, pluribus vero
aliis insertis,
quae quia in aliis prolixis scriptis habeo, depingendo
tempus terere nolui.       -
Commendo autem tuae humanitati d. nobilissimum Baptistam a
Pero, signiferum
Clavonnensem, qui (ut acta perhibent) partim pactus est cum
duce Baptista a
Salicibus, cui maximum ex plebe minatur adhuc periculum,
partim vero sine
bonorum intercessione vix reliquum suae summae nancisci
poterit. Memini quidem
vos prius etiam intercessisse; at nunc ponderosiores erunt
literae, quaecunque
in causa praesenti, quam ille vobis exponet, scribentur ad
iudicium constitutum
sive d. consules et senatum nostrum. Reliquum est, ut
assiduis precationibus
intercedatis apud deum pro nobis, qui omnibus fortunae telis
expositi sumus nec
uspiam aliquid ab insidiis mortiferis tutum nobis superest.
Ocyssime."
<timestamp>Curiae, 1572, 4. aprilis, noctu.</timestamp>
<ps>Baldiger Druck des Berichtes über das Wunderzeichen
wäre erwünscht.
Pero wäre bereit, einige Blätter mitzunehmen. Egli sendet
ein von Bullinger "iam
olim, cum durarent dissidia nostra, in auxilium" geschicktes
Buch mit Dank zurück.
</ps>
</content>
</letter>