<?xml version='1.0' encoding='UTF-8'?>
<letter id="41077" year="1571" lang="lat">
<correspondents>
	<originator>Benedikt Marti</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>28. August 1571</date>
</space_time>
<record>Zürich ZB, Ms F 62, 7. / Orig. (Aut.)</record>
<print>Druck?</print>
<statue>Regest</statue>
<content>
S.  Cum ex Palatinatu redirem, statueram certis de causis
Tigurum transire; verum cum praeter spem diutius hinc inde
hererem, mutato consilio domum contendendum fuit. Itaque
literas, quas a bonis viris Heidelbergae acceperam, domum
reversus recta d. Hallero tradidi, ut ad te transmitteret.
Interim me iterum collegi et recordor me apud ornatissimum
virum Erastum vidisse responsum de excommunicatione
postremum, quo d. Bezae respondit; id cupiebam describi
mihi; sed respondebat a vobis me commodius id obtinere
posse. Rogo igitur, vir honorande, ut illius mihi detur
copia; legam enim et quidem avidissime mox ad vos
remissurus.      Scripta haec Italica dedit mihi d.
generosus comes Odoardus Thyeneus, quo vobis communicarem,
quae non erant ad manus, cum nuper literas d. Hallero
darem.
Vale.
Bernę 1571.  28. augusti.
<signature>T[otus] t[uus] B[enedictus] Aretius.</signature>
<address>
Clarissimo viro d. Henricho Bullingero,
s[acrae]theologiae sincero doctori et interpreti,
domino suo honorando.
Tiguri.
</address>
</content>
</letter>