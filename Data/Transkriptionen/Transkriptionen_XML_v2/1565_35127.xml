<?xml version='1.0' encoding='UTF-8'?>
<letter id="35127" year="1565" lang="lat">
<correspondents>
	<originator>Pomponne [=Pomponius] de Bellièvre</originator>
	<addressee>Bullinger</addressee>
</correspondents>
<space_time>
	<place></place>
	<date>[1565]</date>
</space_time>
<record>Zürich StA, E II 378, 1728. / Orig.(Aut.)</record>
<print></print>
<statue></statue>
<content>
S. Libens legi epistolam Stukii tui, viri medius fidius elegantis et eruditi, perinvitus versus illos in Adriani Turnebi mortem, quo ego praeceptore amicoque
annos multos usus sum.
Non potest tanti viri interitus Galliae bonisque omnibus acerbus non esse.
Hunc tu vel Plinium aut potius Varronem huius saeculi fuisse*
(*gestrichen) recte censeas; nihil in eo homine tumidi, nihil fuci.
Mirum autem, quam vir magnus fuerit in re parva, admirabili quadam ingenii felicitate
bonarum omnium artium peritiam eximie erat assequutus.
Assentior Stukio tuo de Salignato; cave putes excellentiorem virum Galliam alere.
Laetus sum, cum audio
res nostras bono loco esse; faxit deus, ut haec nobis solida perpetuaque gaudia sint! Remitto epistolam et epitaphia; nunc nihil habeo, quod tibi contra mittam,
quam ipsum animum tui (quod tibi omnino persuasum esse cupio) quam cupidissimum, quo ego deum  precor, ut te sanctissimosque tuos labores bene fortunet.
Totum
diem fui molestissimum occupatus; sed tamen, ni rustice nimis facio, qui te hac demum hora ad coenam invito, gratissimus mihi conspectus tuus accideret.
Certe
crastinum diem tibi destino.
Bene vale.
<signature>Tuus ex animo P[omponne] Bellievre.</signature>
<address></address>
</content>
</letter>