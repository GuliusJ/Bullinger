<?xml version='1.0' encoding='UTF-8'?>
<letter id="26197" year="1556" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>13. November 1556</date>
</space_time>
<record>Autograph: ZÃ¼rich StA, E II 336, 422.(Siegel...)</record>
<print></print>
<statue></statue>
<content>
S. Ex Belgico aliquid certi perlibenter scriberem, si
haberem; de pace dubia sunt omnia, et miror, unde auri
profluvium utrique monarchae tantum suppetat bello tot annis
protrahendo. Sed interim expilantur agricolae, cives et
civitates potissimum. Comicia imperii ad calendas ianuarii
indicta sunt a Caesare, de quibus video bene sperare
Argentinenses, ut quorum nterventu se liberandos idolatria
existimant; sed metuo, ne frustra adeo et exacerbato Cesare
contra religionem et tam agentibus tepide non paucis imperii
statibus. Rhetos audimus fortiter agere pro pietate propaganda
et ex novo decreto Vallem Telinam accessuram. De Polonia multa
significavit optimus vir, qui apud nos fuit; exhibuimus ei, quae
potuimus, officia exhibituri ulteriora, nisi obstitisset
nundinarum strepitus. Quae causa fuit, ut nec Frisius vester pro
eo, ac par fuit et perpetua vestra in nostros et omnes alios
humanitas meretur, tractatus sit. Sed interpretatur pro officio
promptam voluntatem.
^$Bene vale, mi frater, et saluta tuos omnes.
^$Basileae 13. novembris anno 1556/1558?.
<signature>Tuus Sulcerus.</signature>
^$Hae perpetrans ad suggestum.
<address>
[Adresse ...]: Viro praestantissimo d. Heinricho Bullingero,
ecclesiae Tigurinae antistiti vigilantissimo, domino
colendissimo et charissimo fratri.
</address>
</content>
</letter>