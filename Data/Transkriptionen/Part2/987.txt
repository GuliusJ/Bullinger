<?xml version="1.0" encoding="UTF-8" ?>
<letter id="987">
<nr>987</nr>
<correspondents>
	<originator>Wolfgang Capito</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>6. April [1537]</date>
	<note>Das Jahr ergibt sich aus dem Hinweis auf den Tag zu Schmalkalden; s. unten Z. 1-4.</note>
</space_time>
<vo>Autograph: Zürich StA, E II 348, 386r.-v. (Siegelspur) </vo>
<dr>Regest: Capito, Corr. 224, Nr. 640</dr>
<re>Unterstreicht die Bedeutung der in Schmalkalden erzielten Übereinkunft angesichts der vom Papst ausgehenden Bedrohung und mahnt zu Einigkeit. Hat gestern Bullingers und Pellikans [Bibelkommentare] erhalten und hat sie von Leuten rühmen gehört, die sie bereits überflogen haben; allerdings sollen
darin unnötige Vorbehalte gemacht worden sein. Die Kirche wird durch rechte Predigt und durch gute Verwaltung des Amtes auferbaut, nicht durch Streitigkeiten; Capito kennt Bullingers Milde und weist auf die besondere Verantwortung hin, die er für zahlreiche Gemeinden trägt. Grüße.</re>
<tx>S. De actis Schmalcaldensibus vos istic factos esse certiores antehac non dubito<f1>Einen ausführlichen Bericht über den Tag zu Schmalkalden hatte Bullinger von Johannes Zwick erhalten (oben Nr. 975).<fe>. Concordię spes qualiscunque
quantum momenti ecclesiis adferat, illis ipsis actis apparet. Nam nostris, id est ministris verbi, consentientibus
consensum est et inter principes et nostros magistratus. Maiore conatu nostrum exitium nunc meditatur pontifex, quam vos
fortassis creditis; sed pię prudentiae est late prospicere animadvertereque, quid quoque tempore a nobis dominus
postulet. Postulat autem amicitiam in Christo coniunctissimam ceu caput et fundamentum, deinde, ut in Christum cęteri
per nos multa cum simplicitate exedificentur. At concordia coalesceret, si vetera vulnera novis scriptis non
refricarentur, etsi sperem de repente dominum tandem adfulsurum nobis esse, qui lętis rebus abutimur; opus est,
tristioribus in viam reducamur. Quod potissimum usu venire video in nostra ecclesia, quę afflicta virium accessionem
accipit.
^$Heri tuae et Pellicani lucubrationes allatę sunt<f1>Gemeint sind die im März erschienenen Kommentare von Bullinger zu den apostolischen Briefen (HBBibl I 84 und 91; BZD C 261) bzw. von Pellikan zu den Evangelien und zur Apostelgeschichte (BZD C 266).<fe>. Mox nostri magna aviditate perlustrarunt
omnia, ut dicunt, quod
credo in transcursu certo iudicio<fx>iudicio ^#/+über der Zeile nachgetragen.^#/-<fe> fieri non posse, et tamen convivę mei<fx>mei ^#/+über der Zeile nachgetragen.^#/-<fe> heri vesperi tuam perspicuam brevitatem
lucemque dictionis graviter commendarunt, deinde praefationes amplissimis laudibus vehunt, nisi quod nescio quid
cautionis supervacaneę adiectum putant, quod res teneriores sit exulceraturum. Verum idipsum meis tandem oculis
inspiciam eo candore, quo decet expendi amicorum merces. ^$Ędificabimus autem ecclesias felici successu, si rudibus
eandem doctrinam fidei, hoc est pęnitentiam et remissionem peccatorum in Christo Iesu docuerimus. Ex quo fonte
cętera christiani hominis officia pulchre fluunt. In qua re cessatum est a quibusdam in hac vicinia, quorum
ecclesię in peius indies abeunt. Docetur autem pęnitentia et Christi fides non solum verbo praedicationis, sed
etiam ordine ecclesiastico et usu ministeriique nostri autoritate, quatenus ex scripturis liquet. Sedula cura pastorum
quantum adferat commodi conscientiis, vix dici potest. Nam et illud ipsum experimur pro nostra mediocritate. Ad quam rem
impendere me malo quam <vl>386v.</vl> ad funestas<fx>^#/+in der Vorlage^#/- funstas.<fe> rixas, quibus ecclesię antiquitus submersę sunt et nunc impediuntur,
quominus queant constitui. Mititatem animi tui novi, qui eadem non dubie sententia es. Det dominus, ut in gloriam suam
uterque pergat fortiter et tu hoc amplius, quo es ampliori provincię alligatus. Nam maximum profecto onus sustines
tantarum ecclesiarum curam subiens, qualem tibi dominus iniunxit.
^$Vale felicissime, et Pellicanum cum Bibliandro et eruditissimis professoribus salvere iubeas nostro nomine. Buceri
studia, rogo te, candide interpreteris, qui totus est in publicis curis. Domino consuli<f1>Diethelm Röist.<fe> et amicis senatoribus nos
commenda, qui nobis vel hoc sunt nomine chari, quod magna cum fide vos Christi ministros colunt ac tuentur. Vale iterum.
^$Argen[torati], 8. idus aprilis.<un>V. Capito tuus.
<lz>[Adresse darunter:] Doctissimo viro magistro Henrico Bullingero, pastori summo ecclesię
Tigurinę, sibi in domino observando.
</content>
</letter>