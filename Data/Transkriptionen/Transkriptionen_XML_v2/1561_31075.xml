<?xml version='1.0' encoding='UTF-8'?>
<letter id="31075" year="1561" lang="lat">
<correspondents>
	<originator>Hartmann von Hallwyl [=Hallwil]</originator>
	<addressee>Bullinger</addressee>
</correspondents>
<space_time>
	<place></place>
	<date>25. April 1561</date>
</space_time>
<record>Zürich StA, E II 375, 651. / Orig.(Aut.)</record>
<print></print>
<statue></statue>
<content>
S. Accepi a legatis Wirtenbergensibus, qui Badenę nuper fuerunt, a tutoribus principibus decretum esse, ne quid molestię Erbio et suo collegae inferatur et uterque stipendio, quod hactenus illis subministratum est, utantur fruantur[que], ita tamen ut publica docendi functione abstineant et nuper in ecclesiis illis usum et formam receptam non reprehendant.
Si hac conditiones acceptaverint, liceat illis in otio vivere.
Sed quo animo Erbius illa accipiat, nondum constat.
Nuper Basilea
scripsi et commonefeci hominem, quo loco res suę sint; absque consilio amicorum, si quid offeratur, temere nihil repudiet neque loco pedem moveat, priusquam, quid principes tutores de sese statuant, certo cognoverit.
Bene vale et me semper commendatum habeas.
<timestamp>Datum  25. aprilis anno 61.</timestamp>
                                   Hartman von Halwyll.
Pietate et doctrina spectato viro domino Bullingero, domino et amico observandissimo.
</content>
</letter>