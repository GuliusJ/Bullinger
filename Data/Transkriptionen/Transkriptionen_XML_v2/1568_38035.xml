<?xml version='1.0' encoding='UTF-8'?>
<letter id="38035" year="1568" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Zürich</place>
	<date>9. April 1568</date>
</space_time>
<record>Zürich StA, E II  342, 530. / Orig. (Aut.)</record>
<print>Graub. III,  83 R.</print>
<statue></statue>
<content>
S. D.  Fama de pace in Gallia et quidem bona facta
confirmatur magis et magis. Hac septimana ea de re scribunt
syndici et senatus Genevensis ad amplissimum senatum
Tigurinum, hodie mittunt cursorem et Bernenses idipsum
nunciantem; undecima ante meridiem scribunt idem amici ex
Augusta Vindelicorum, affirmant se hoc ipsum habere per
postam ex Antverpia. Si itaque pax est facta, quod fere
incipio credere, perpetuae agendae sunt gratiae deo, qui tot
tam saevas et truculentas dissipavit practicas. Utinam deo
nostro grati simus et vivamus vitam sanctam! Non memini eas
me accepisse literas fortasse memoria laps s, de quibus tu
scribis. Varia et multa simul nunciantur, de quibus, ubi
habuero certiora, scribam, hoc est a feriis paschalibus, cum
Francfordia redierit Froschouerus noster amicorum oneratus
literis ex Palatinatu, Hessia, Saxonia, Prussia, Anglia,
Polonia etc.
Interim vale, charissime mi frater. Dominus benedicat tibi,
das ir die passionwuchen wol ußrichtind und ein fröliche
ostern habind!
<timestamp>Tiguri, 9. aprilis 1568</timestamp>
Saluta d.d.d. consules*  (* a.R.: cosss.), Ganthnerum,
Pontisellam etc. Ocyssime.
Bullingerus tuissimus.
Ornatissimo viro d. Thobiae Eglio, Curiensis ecclesiae
ministro fideli, domino meo colendo et fratri charissimo.
                                         Chur.
</content>
</letter>