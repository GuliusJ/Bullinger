<?xml version='1.0' encoding='UTF-8'?>
<letter id="20141" year="1550" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>19. Juni 1550</date>
</space_time>
<record>Zürich StA, E II 370, 124. / Orig.(Aut.)</record>
<print></print>
<statue></statue>
<content>
S.  Nihil habeo neque publici neque privati, quod scribam in
praesentiarum, quod
te scire referat, humanissime d. compater, nisi quod literas
illas a quodam, qui
ex Frysia venit, acceptas ad te mitto; deinde, quod forte
miraberis,
Rappensteinium<f1>Andreas oder Salomon Rappenstein? Vgl. Lohner 212. Näheres im Berner Ratsmanual? (Auszüge in Bern Burgerbibl., Ms. Hist. helv. XI 43).</f1> nostrum vocatum esse ad
ministerium
ecclesiasticum et praefectum ecclesiae Frutingensi. Salutat
te tuosque mea
familia, Musculus quoque cum sua, qui nondum omnino
convaluit ex sua erysipela.
Iodocus ad thermas quasdam in summa Bernensis ditionis parte
concessit. Vale.
<timestamp>Bernae  19. iunii 1550.</timestamp>
Illud etiam adiiciam m. Conradum
Svertzenbach, civem et
senatorem Tigurinum, hic graviter et laetaliter decumbere;
vergit morbus in
hydropisin; paratus est mori, expectat hodie adventum uxoris
suae. Dominus illum
confirmet et transferat ad regnum suum coeleste. Amen.
<signature>T[uus] Io[annes] Hallerus.</signature>
Clarissimo praestantissimoque viro d. Heinrycho Bullingero,
domino et compatri
suo venerando.
                    Tiguri.
</content>
</letter>