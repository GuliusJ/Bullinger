<?xml version="1.0" encoding="UTF-8" ?>
<letter id="1509">
<nr>1509</nr>
<correspondents>
	<originator>Guillaume Farel</originator>
	<addressee>die Pfarrer</addressee>
	<addressee>Lehrer von Zürich</addressee>
</correspondents>
<space_time>
	<place>Neuenburg</place>
	<date>30. April 1541</date>
</space_time>
<vo>Autograph: Zürich StA, E II 337a, 336r.-v. (Siegelspur)</vo>
<vo>Kopie: Zürich ZB, Ms S 49, 97<fn>Zit.: Bouvier 95f.</fn></vo>
<dr>[Gedruckt: CO XI 209-213, Nr. 306; Corr. des réformateurs VII 100-105, Nr. 970.]</dr>
<re>Schätzt ihren Brief [Nr. 1488], den seine versammelten Kollegen schon vor ihm gelesen haben, umso höher, als sie
gemeinsam geschrieben haben. Hofft auf ihre dauerhafte Unterstützung, besonders auch für die Genfer Kirche. Nachdem er
von seiner drückenden Aufgabe [in Genf] befreit war, ließ er sich durch ihr Drängen bewegen, die unerträgliche Last des
Pfarramts erneut auf sich zu nehmen; ihre Warnung vor der Einführung schlechter Bräuche nimmt er sehr ernst. Wegen der Verfolgungen [in Frankreich] ist er [zum Religionsgespräch] nach
Worms gereist, wo ihm Philipp [Melanchthon] einen Brief an die Pfarrer [in Neuenburg] [MBW 2599] mitgab; was darin über die Zulassung zum
Abendmahl steht, scheint weder ihm noch seinen Amtsbrüdern anstößig, denn wie bei der Taufe eine vorherige Befragung nötig
ist, wenn das Sakrament nicht profaniert werden soll, so erst recht beim Abendmahl. Dessen rechte Verwaltung ist sein größtes Anliegen; manche Pfarrer gehen ganz sorglos mit
den Sakramenten um, woraus schwere Schäden entstehen, besonders wenn es sich bei den unwürdigen Teilnehmern um höchste Vertreter
der Obrigkeit handelt. Wenn zuvor nach dem Glauben gefragt würde, könnte das Abendmahl mehr Frucht bringen; da ihn dieses
ungelöste Problem schwer bedrückt, ist er für Ratschläge dankbar. Eine solche Befragung würde den Pfarrern erlauben, in
ihrem Hirtenamt besser auf Einzelne einzugehen; viele Pfarrer begnügen sich damit, dem Buchstaben nach richtig zu lehren, doch
er kämpft für einen würdigen Umgang mit dem Abendmahl. Hofft in seiner Bedrängnis auf Verständnis und guten Rat. Möge Christus Frieden und Einmütigkeit geben!
</re>
<note>ACHTUNG: Kann nur gedruckt werden, wenn Regest separat angegeben wird, da sonst der unterdrückte Text zu lang ist!</note>
<tx>
^&x S. Gratiam et pacem a deo.
^$Cum redirem ex agro, mihi redditae fuerunt vestrae literae,
quas mira cum animi laetitia excepi ac gratulatus sum
fratribus, quod priores una congregati eas legissent. Sane,
observandissimi fratres, quorum pietatem, doctrinam, nemo
pius non suspicit, et agnoscere et fateri vel hostes
coguntur, si vel vestrum unus ad me scribat, mire afficior;
non secus mihi contigit accendi communibus literis, quam
admotis pluribus lignis facile ardentibus ignis iam valens
augetur. ^&x{
^&x ^$Rogatis ut respondeam in sancta vestra in me voluntate,
amemque vos quos pectore toto in domino colo, idque multa
flagitatione contendo; ut sic de me vobis persuadeatis,
nihil in Christo mihi charius sancta cum piis coniunctione,
pace ac concordia charitate ardentissima commissa, quam mihi
apud vos incorruptam semper perdurare exopto. Nec dubito ita
futurum per Christum, cuius gratia vobis gratiam habeo, quod
Genevensis ecclesiae una cum aliis ecclesiis rationem sitis
habituri, ut omnibus prospiciatur. Faxit Christus ut iam
volenti purius evangelium sectari, non desint, qui opem
ferant, praeteritis omnibus obliteratis, et non pro ^&x{
^&x dignitate eorum qui peccarunt, sed ut dignus est Christus ac
omnium poscit aedificatio, succurrere studeant! Si non
perspectissimum haberem vos totis viribus conari ut bene sit
omnibus ecclesiis, quantum intelligitis posse vos aliquid,
iterum ac iterum vobis commendarem illam ecclesiam.
^$Pęrgitis, o vere christiana pectora, nos hortari, ut
agamus semper probe, pie ac synceriter omnia, repudiatis
omnium inventis. Cum nos liberasset dominus a tam honorifico
onere sacrosancti ministerii, in quo semper versati sumus
magno cum timore, quod vires requirat humani imo angelicis
maiores, - sicut semel susceptum deserere nefas reputantes,
ita exonerati amplius non incumbere tanto ministerio
decreveramus, nostrae nobis conscii infirmitatis, ac
pervidentes quid satan domi nobis moveret. Hic omnes ^&x{
^&x effecistis ut rem morte ipsa graviorem rursus aggrederemur,
submittentes iterum humeros importabili iugo, ad quod tam
officiose nos impulistis. Nunc postquam coacti per Christum,
qui peregit ut hic ministremus, licet valde refragati simus,
vos summo studio contenditis, ut pure perseveremus, ne bonis
mala subdamus. Quis, nisi Christi expers, non exciperet tam
sanctam a tantis profectam Christi servis admonitionem?
Pater ille coelestis det ut tam pure absolvam verbi cursum
ac mecum omnes quam vos id exoptatis! O si crebrae essent
inter omnes, qui Christi censentur, praecipue qui ministrant
in verbo, sanctissimae istae exhortationes, pro clanculariis
detractionibus, darentque omnes operam fratres adiuvare, non ^&x{
^&x impedire, palam cum eis agendo ipsos ad meliora invitare, et
non cuniculis hostiliter aggrediendo prorsus perdere, nulla
Christi neque ecclesiae habita ratione, quanto haberent se
melius ecclesiae! Vosque ob Christum rogo, charissimi ac
mihi colendi fratres, ut pergatis cum omnibus, ut mecum
iampridem coepistis agere; nec poenitebit vos operae, nam
nemo unquam frustra facit, quod iussit Christus; semper suo
tempore sequitur fructus. ^&x{
^&x ^$Audivistis quam crudeliter ageretur cum piis, [ut] etiamnum
fit hodie; nam ferro et flammis multos e vita tollunt
tyranni. Fratres permoti iusserunt Wormaciam adirem rogatum
pios, qui illic coacti erant, ut efficerunt, si per dominum
possent, quo tanta rabies mitigaretur. Lubens p[arui]. Non
possem exprimere quid invenerim in coetu illo. Nam pietatem,
eruditionem, benignitatem et affabili[ta]tem hostes
cogebantur admirari. Ego vero laudabam dominum talia orbi
data esse lumina, pro instaurandis ecclesiis. Visum fuit
ipsis fratres salutare literis. Philippus ille provinciam
suscepit, ac omnium nomine scripsit. Ego fratribus d[edi], ^&x{
^&x et quamvis post alios legerim, tamen mihi non sunt visae
nisi piae ac dignae quas audire debeant pii. Attingit,
i[nter] alia, de institutione illa ante coenam, praecipue
quod ad fidem attinet; quod fratribus non videtur absurdum,
non quod velint pontificium aliquid revocare, siquidem vel
ad solam pontificis antichristi nomenclaturam horrent,
quidvis potius admissuri quam tantum hostem pietatis, vel
aliquid ab eo profectum. Sed cum experiamur omnes, ^&x{
^&x sanctissimam coenam, et nulla ratione profanandam ecclesiae
communionem offerri profanissimis et summe impiis hominibus,
qui nihil tenent neque norunt Christi, quos si prius
intincti non essent, nemo admitteret nisi interrogatos [de]
fide ad sacrum lavacrum (alioqui profanare merito diceretur
sacrosanctam Christi institutionem qui ita, si[ne] aliqua
exploratione, intingendos tales curraret), - non minori
religione, ne dicam maiori, sanctissima coena danda venit, a
qua merito excludimus, quos ab intinctione non arcemus. ^&x{
^&x Atque, ut ego ingenue fatear, nulla re magis angor animo,
nec quicquam in ecclesia ago, quod ita me urat, ut coenae
administratio. Me tantum non perdiderunt, qui multis aliqui
esse videntur, sibi vero maximi, quos studebam attollere ut
Christo servirent; verum illis alius non est Christus quam
quaestus, gloria cum ocio voluptatis pleno. Hi tam
perfunctorie agunt omnia quam rasi suas obmumurabant preces;
ita coenam et intinctionem expediunt! Vix ipsis denegatur
canibus, modo placeat populo quam agunt fabulam; aliud non
puto eiusmodi credere. Hanc confusione ecclesiae ac omnium ^&x{
^&x dissipationem, cathenamque malorum, cum nova in dies
emergant auctis prioribus, acceptam fero profanationi
mysteriorum dei, dum sine delectu porcis ac canibus
obtruduntur omnia. Magistratus quo[modo] se gerat passim,
alii vident. Hic quid desideremus, iuges docent
expostulationes. Qui primas tenet,
primus ac praecipuus per familiam offendit
ecclesiam; nec dubito esse, qui tantum panem auferunt e
coena; verbum neque sequuntur neque audiunt. ^&x{
^&x ^$Has labes ecclesiae, ne pestes dicam, si de fide prius
liceret interrogare, haberemus coenam magis compositam, et
plus fructus ex ea, et quanto frequentior esset ac maior
participantium pane domini ratio haberetur, tanto magis
experiremur dominum efficacem per spiritum suum in suis
sanctissimis mysteriis. Nunc cum vocatus hic tam omnia tam
inordinata repererim, ac querar apud dominum et pios, ex
animo cupio consultum, aut me prorsus latere, liberum a
tanto onere, quod deponere non audeo, cum a domino impositum
sit, neque ferre possum. Pios cohortatores in domino excipio
et gratiam habeo studentibus ad meliora me invitare, ad quae
adspiro; non enim quiescit animus in tam incompositis rebus. ^&x{
^&x ^$Hanc igitur esse viam puto, cum aliud non cernam, ut quos
non prius novimus, ac de quorum fide merito dubitamus,
interrogemus quid credant et sentiant de iis, in quibus
cardo nostrae salutis versatur, et sic diligentius quid
talibus expediat pernoscamus ac curemus; nam si quis
rumpatur concionando, et non hos conveniat et audiat, nihil
efficiet. Paulus non tantum omnes una docuit, veram etiam
per singulas domos. Existimo pastoris esse gregis exactiorem
habere curam, ut singulas, quantum fieri potest,
contempletur oves, ac unicuique recte proscpiciat iusto et
ordine et modo, ut errantes revocet, dispersas congreget,
sicque agat ut bene habeant et sanae sint oves; quae ^&x{
^&x negligentius omissa video. Non pauci plus satis putant se
fecisse, si vel frigide literam enarrarint, tantum Iudaeis
notatis; quid plebs agat, ut vivat, quid fructus reportet ex
auditis, non curant. Aegrotorum, pauperum, ignorantium,
iuventutis, ne dicam omnium, nulla habetur ab his ratio;
quibus pudet me tantum accedere, ac uror quod prospicere non
possim. Nam qui hos, nomine tenus pastores, audierunt, plus
eis tribuunt quam omnibus scripturis. Quam est mihi cum his ^&x{
^&x molestum certare! Sed Christus, qui mihi adfuit contra
pontificios, non deerit contendenti, ut purius et
diligentius in ecclesia tam sancta et suscipiantur et
distribuantur. Nam horreo videre tales hodie constitui
pastores, per quos omnia prophanantur. Taceo de plebe
passim, cum in pastoribus utcunque cum fratribus hic
prospectum sit. Non videtur negligenda plebs, quin melius
formetur et sanctius conveniat et utatur tam sanctis
mysteriis. ^&x{
^&x ^$Hic lubens meum vobis aperio pectus. Vellem ut plures, si
dominus daret, una tractaremus de his, invocato domino.
Interea boni omnia consuletis, plus rem ipsam et affectum
expendentes, quam quae mihi in his anxietatibus excidunt;
nam supra modum gravor, et quo minus possum, eo pluribus
obruor, ut vix putem hodie vivere hominem cuius sors sit
calamitosior. Ita visum est domino, cuius nomen sit
benedictum! Omnes qui hic docemus vos obtestamur, ut
dignemini nos admonere eorum quae cupitis nos sequi in
domino. Intelligetis sane quam grati parere contendemus tam
nobis in Christo observandis ecclesiae luminibus.
^$Cupimus vobis commendatos esse varie afflictos propter
evangelium, ut pro viribus eos adiuvetis. ^&x{
^&x ^$Valete, nostri memores in vestris precibus. Dominus Iesus
prospera vobis omnia faciat et suae ecclesiae cui praeestis
ab eo vocati, et vobiscum omnibus tum pastoribus tum
ecclesiis, quorum pacem ac sanctam in domino concordiam
Christus ipse det, ut omnes studiosissime procurent et
sanctissime conservent!
^$Neocomi, ultimo aprilis 1541.
<un>Vester totus in domino Farellus.
<lz>[Adresse darunter:] Praeclarissimis Christi
administris, pastoribus, doctoribus et ministris insignis
ecclesiae Tigurinae, in domino quam maxime observandis.
Tiguri. ^&x{
</content>
</letter>