<?xml version='1.0' encoding='UTF-8'?>
<letter id="26054" year="1556" lang="lat">
<correspondents>
	<originator>Gervasius Schuler</originator>
	<addressee>Bullinger</addressee>
</correspondents>
<space_time>
	<place>Lenzburg</place>
	<date>20. März 1556</date>
</space_time>
<record>Autograph: Zürich StA, E II 361, 359.(Siegel...)</record>
<print></print>
<statue></statue>
<content>
S. Accepi, dilecte frater, duos, quos misisti, libellos.
Latine scriptum diligentissime legi; quodsi adversarii nostri
hiis contentari nolunt, frustra laborabitur porro fidelibus. In
Christo satisfactum esse non dubites. Oblata pace indigni michi
videntur ...., .... propugnatores antichristi, sed ad corda
multorum confirmanda fidelium hunc tuum cessisse laborem
firmiter credo. Ego enim gratias ago deo meo, qui me senem tuo
salutari ministerio tantopere refocillat. Germanice scriptum
libellum ea, qua datum, diligentia legam. Ignosce, quod te tot
tantisque negotiis adobrutum interpellavi. Valeo mediocriter cum
mea familia. Prefectus urbis nostrę Brandolffus 19. huius multa
sanctę fidei constantia abiit ad dominum nec sine magno et
gaudio et dolore, totius ecclesię nostre precipue; abiturus per
me tibi valedixit et omnia bona tibi precatus est. Vale
salutatus a Dolpergero, a vidua, amica tua. Proximis literis
scribam de praefecto arcis nostrę. Nunctius festinat abitum.
Vale amice incomparabilis et tuos noine meo saluta.
<timestamp>Date Lentzburgi 20. marcii 1556.</timestamp>
<signature>Tuus Gervasius.</signature>
<address>
[Adresse ...]: Clarissimo d. Heynricho Bullingero, Tigurine
ecclesie antistiti, amico veteri et frati in Christo plurimum
observando.
</address>
</content>
</letter>