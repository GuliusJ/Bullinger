<?xml version='1.0' encoding='UTF-8'?>
<letter id="38050" year="1568" lang="lat">
<correspondents>
	<originator>Pomponne [=Pomponius] de Bellièvre</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>27. Mai 1568</date>
</space_time>
<record>Zürich StA, E II 378, 1812. / Orig. (Aut.)</record>
<print></print>
<statue></statue>
<content>
S.  Literis d. Cognetii pauca haec adiunxi, quibus me dei
beneficio satis valere scies et tibi plurimam salutem
optare. Hoc unum novi ad me scribitur reginam Scotiae
carcere, quo detinebatur, procerum quorundam ope elapsam in
satis munitum oppidum profugisse atque illic auxilia
expectare. Flandricus ille tumultus neque caput neque pedes
hactenus mihi quidem habere videtur; vix tamen est, ut tam
atra nebula impune abeat.
Bene vale. Dominus Gvalterus hic sibi plurimam salutem
ascriptam sciet. Iterum vale.
<timestamp>Soloduro  27. mayi 1568.</timestamp>
Tuus ex animo P[omponne] Bellieure.
Clarissimo viro d. Henrico Bullingero, ecclesiae Tigurinae
pastori.
</content>
</letter>