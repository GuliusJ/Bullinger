<?xml version='1.0' encoding='UTF-8'?>
<letter id="40052" year="1570" lang="lat">
<correspondents>
	<originator>Wolfgang Haller</originator>
	<addressee>Bullinger</addressee>
</correspondents>
<space_time>
	<place>Zürich</place>
	<date>26. Juni 1570</date>
</space_time>
<record>Zürich StA, E II 340, 239. / Orig. (Aut.)</record>
<print></print>
<statue></statue>
<content>
S. P.  Non erat, ut tantas mihi gratias ageres, honorande
domine compater, cum illo observantiae meae symbolo nihil
aliud quam animi mei promptissimi studium, cui me omnia mea
debere fateor, significare voluerim. Tibi vero tuisque
maximas ago, quod exiguam hanc significationem tam aequis
accipiatis animis. Vos vero et cum primis te tam bene valere
tantumque ex domini optimi maximi gratia balnei beneficium
sentire ex animo gaudeo oroque, ut tam prosperum esse velit,
quantum communibus a domino votis exoptamus. Quae interea ex
Glarona et Basilea accepi, mitto. Frater nihil interea quam
prosperum reditum significat et multam tibi salutem
adscribit. Vicinam meam, tuam noctuam, sedulam domus tuae
custodem de isthoc admonui nuncio, quae ipsa, quod vult, ad
vos perscribet. Interea ad vestra omnia bene curanda sumus
paratissimi.
Vale, honorande domine compater, et multam omnibus tuis
nostro nomine salutem dicito.
<timestamp>Tiguri  26. iunii 1570.</timestamp>
Tui
observantissimus Wolfg[angus] Hallerus.
Clarissimo viro d. Heinricho Bullingero, Tigurinae ecclesiae
antistiti fidelissimo, domino et compatri meo summa
reverentia colendo.
</content>
</letter>