<?xml version="1.0" encoding="UTF-8" ?>
<letter id="727">
<correspondents>
	<originator>Martin Bucer</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>17. Januar 1536</date>
</space_time>
<print>Ungedruckt</print>
<note>Ausfertigung von Konrad Hubert+a: Zürich StA, E II 347, 65r.-v. (Siegelspur)</note>
<statue>
Die schriftlich erteilten Zusagen in einer derart
gewichtigen Sache (*nämlich der Frage des Abendmahls*), insbesondere die
Zustimmung zu Bucers Schrift "Ad Monasterienses", können nicht
nachträglich als unverbindliche Äusserungen unter Freunden abgetan
werden. Wenn (*die Zürcher*) eine Zusammenkunft ablehnen, brechen sie
ihr Versprechen, behandeln (*die Strassburger*) mit unverdientem Argwohn
und riskieren bei der bevorstehenden Synode die Trennung der Schweizer
Kirchen von jenen Deutschlands und Englands. Bittet deshalb nochmals
dringend um brüderliches Gehör.
</statue>
<content>
Gratia et pax, Bullingere charissime.
<p>Oremus dominum, mi Bullingere, ne quid in caussa eius tanta et ecclesiarum tanto periculo admittamus humanitus. Novimus, optime vir, nulla promissa tenere contra dominum+1, et quae sit amicorum in
familiaribus literis libertas, non ignoramus+2.
Sed tot iam annos hanc caussam concordiè ecclesiarum vobiscum agimus,
toties est de ea ultro et citro scriptum, coram quoque omnem sententiam
nostram exposuimus et existimabamus nec caussam nec nos sic haberi
vobis, ut quicquam in hac caussa nobis diceretis aut scriberetis non
meditatissimum+b et religiosissime expensum.
Proinde, cum iam alteris literis probasses
sententiam nostram et mysterii eucharistiae tractationem, quam in
libello ad Monasterienses èdidimus, et in prioribus ad me literis
nihil provocatus testatus esses me spiritui tuo perhibuisse testimonium,
expressisse mentem tuam+3 -- agnoscis verba tua+c --, putavi te in hoc
tanto negocio domini tamque diu tractato scribere nobis, de quo tibi
certissime constaret esse id sententiam domini. Eaque de caussa multis
ecclesiis et principibus descripta verba tua misi+4 volens spem illis
confirmare futurae inter nos concordiè, quam illi scilicet tam anxie
expetunt.
Nunc si doleat sique apud te vehementius querar tot vere sanctis et mihi
hanc spem non constare, est, ut arbitror, cur id mihi non adeo vicio
vertas. Testimonium de scripto publico in re tot annis tanta contentione
excussa quis numeret inter res leviculas, de quibus amicus amico
scribat, quod in calamum incidat quolibet affectu? Sis, mi Bullingere,
aequus inter nos iudex!
At quicquid de his literis sit et tuo hoc testimonio, valeat semper apud
nos sententia Christi, a qua si uspiam discessum est, anathema sit,
qui+d crimini det ad illam regredi.</p>
<p>Illud autem te etiam atque etiam per sanguinem domini nostri Iesu Christi oro et obsecro, perpendas, quam vos deceat negare vos nobis copiam vestri et obstare, ne in domino conveniamus, cum te ultro sacrilegii
alligaris, si non advenires ad fratrum conventum vel Basileae vel
Constantiae, modo vocareris una cum Bernatibus et Basiliensibus+5.
Scribis te multis ex caussis timere hinc plus subnasciturum simultatis
et contentionis+6? Quae, obsecro, illae sunt? Christus nobis promisit se
affuturum in medio nostri, si in ipsius nomine+e conveniamus+7. Iam si
non creditis nobis pollicentibus nos in domino conventuros, certe non
sentitis de nobis, ut sentire fratres de fratribus par est+f et ut vera
dilectio sentit necessario.
Nos amicius+g iudicamus de vobis, quos pollicemur nobis in nomine domini
et conventuros at acturos omnia.
Addis scire te, quid ambiam in hoc, quem postulamus, conventu, nempe ut
mutetis loquendi modos de eucharistia+8. At testati vobis sumus nihil
requirere nos ultra ea, quae ipsi èditis libris dedistis; hoc potius
acturos, ut exponeremus vobis nostram et aliarum ecclesiarum de tota
administratione evangelii sententiam cognituri, quid in ea ferre
possitis, quid minus, et viam vobiscum què-//^^^'Sup(65v.)situri, ne
ecclesiae Helveticè confirmato dissidio a reliquis ecclesiis Germaniè,
nunc etiam totius Angliè+9 secluderentur.
Instat enim, ut illè communicata sua fide et doctrina se et arctius
iungant et ad communem fidei nostrè defensionem parent studiosius+h
contra conatus hostium, sive per concilium sive alia nos via petant.
Nobis enim ex publicis vestris scriptis hactenus certa spes fuit viam
istam nos facile inventuros fuisse, si audire nos mutuo sustinuissemus,
ne tale et certe exitiosum schisma obtineret.
Hinc ergo vestram promissionem de conventu magna fiducia principibus et
ecclesiis praecipuis praedicavimus eaque de caussa oravimus generalem
illam nostrarum ecclesiarum synodum differri usque ad pascha+10, ut
scilicet commodissime interea nos transigeremus.
Si nunc stat sententia conventum hunc nostrum non admittere, quanto
pietatis+i dolore confitebimur id iis principibus et ecclesiis, quibus ex
vestra iurata promissione certam fecimus conventus nostri expectationem?
Et quid+k, obsecro, optimi fratres, iudicabunt sancti undique de ista
promissionis vestrè mutatione?
Nec enim videre poterunt, quid caussè esse queat, ut administri
evangelii Iesu Christi non possint cum fructu in caussa domini convenire
et colloqui. Scimus, qua cautione sit agendum vobis, ne vestra labefiat
in ecclesiis vestris authoritas.
At nos omnia sic volebamus attemperare, ut qui vobis+l rationem fidei et
doctrinae ecclesiarum per Germaniam reddere et nostra vestris accommodare
studemus+m. Et consilium erat imprimis omnia seorsim vobiscum
communicare, priusquam verbum coram iis faceremus, qui
possent eo offendi.</p>
<p>Videte ergo, videte, fratres observandi, ne Christum et omnes illius ecclesias per orbem in nobis contemnatis. Nos, ne quicquam omittamus, quod scimus+n ad salutem vestram et ecclesiarum vestrarum ac omnium
pertinere, iterum obtestamur vos per dominum nostrum Iesum Christum,
facite nobis copiam vestri, ut in domino conveniamus et de doctrina eius
inter nos conferamus.
Recipimus nos per eundem dominum Iesum Christum nihil acturos vobiscum,
quam quod ipsi iudicaturi sitis pertinere ad gloriam Christi et esse
officii nostri, et utcunque consentiatis nobis vel dissentiatis, semper
tamen, quicquid charitatis fuerit, vobis prolixe impensuros.
Ne admittite, fratres, vos iterum et iterum obtestamur per dominum
nostrum Iesum Christum, ut aliquando ecclesiè Christi querantur de vobis
fratres vestros vestri certe studiosos non potuisse impetrare a vobis,
ut audiretis eos in caussa Christi.
Quid de pontificiis querimur+o, scitis; quid Paulus ipse in hac re
fecerit+p, palam est+11; quid habeat promissum Christi de sanctorum
conventu+12, omnes prèdicamus.</p>
<p>Vale, mi Bullingere, et noli graviorem admonitionem in re tanta fratris tui vere amantissimi interpretari iniurias+q.</p>
<p>Argentinae, 17. ianuarii 1536.</p>
<signature>
M. Bucerus tuus,
</signature>
<address>
quem, obsecro, non facias vel cauponatorem vel proditorem
verbi dei+13, nisi audieris antea. Olim inauditum fuisset in ecclesia per
se hoc tantum verbotenus facere.
(*Adresse auf f. 66. v.:*) Pio et erudito viro M.
Heylrycho Bullingero, pastori Tigurino, suo in domino colendo.
</address>
</content>
<note>
.us; +a >Unterschrift, Nachschrift und Adresse von Bucers Hand.
<print>
Erhalten ist auch Bucers Entwurf (Strassburg Stadtarchiv,
AST 152, 369-372,
Nr. 105; zitiert: E) mit Bemerkungen von Hubert und von späterer Hand.
+b>in der Vorlage  meditassimum;  korrigiert nach E.
+c>E:  agnoscis verba tua  in Klammern.
+d>qui  korrigiert aus  quid ( E:  qui).
+e>E:  in nomine ipsius.
+f>est  über der Zeile nachgetragen.
+g>amicius  korrigiert aus  amicitus.
+h>studiosius  über der Zeile nachgetragen; E:
über der Zeile nachgetragenes  se(*?*).
+i>E:  putatis.
+k>E:  Eccquid.
+l>nach  vobis  gestrichenes  a.
+m>undeutlich korrigiert aus  studer(*emus*);  E:  studeremus.
+n>E:  putamus.
+o>E:  queramur.
+p>E:  fecit.
+q>E:  iniuriam.  Der Entwurf Bucers endet an dieser Stelle.
</print>
<address>
+1>Siehe oben Nr. 720, Anm. 8.
+2>Bullinger hatte es abgelehnt, sich auf frühere briefliche
Äusserungen festlegen zu lassen; vgl. oben Nr. 718.
+3>Zum Streit um die von Bullinger nachträglich mit Vorbehalten
versehene Zustimmung zu Bucers "Bericht auss der heyligen geschrift ..."
s. HBBW V, S. 461, 66-69 mit Anm. 23.
+4>Vgl. HBBW IV, S. 354, 13f; Blarer BW I 548; BucerDS VI/1 64, 6-8.
+5>Siehe HBBW V, S. 102, 43-46,
und oben Nr. 720, 39-41.
+6>Siehe oben Nr. 718, 4f.
+7>Mt 18, 20.
+8>Oben Nr. 718, 16-18.
+9>Bucer hatte bei einem Gespräch mit dem englischen Gesandten
Edward Fox einen sehr günstigen Eindruck von der kirchlichen Lage in
England erhalten; vgl. Blarer BW I 760; II 823; HBBW V, S. 462, 93-101.
+10>Vgl. WA Briefwechsel VII 286; 328, 14f.
+11>Vgl. HBBW V, S. 72, 12f mit Anm. 7.
+12>Vgl. Mt 18, 19f.
+13>Vgl. HBBW V, S. 109, 3-7 mit Anm. 6.
;----------------------------------------------------------------------
</address>
</note>
</letter>