<?xml version='1.0' encoding='UTF-8'?>
<letter id="23036" year="1553" lang="lat">
<correspondents>
	<originator>Sebastien [=Sébastien, Sebastian] de l'Aubespine</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>19. März [1553]</date>
</space_time>
<record>Zürich StA, E II 378, 1811. / Orig.(Aut.)</record>
<print></print>
<statue></statue>
<content>
S. D.  Audivi ab omnibus regulis famulis et ab ipso d.
Morlet, meo praedecessore, quantum ei charus fueris et ille
tibi vicissim, cupioque hanc inter nos amicitiam ut renoves,
imo potius continues; nihil enim mihi gratius accidere
poterit, quam si cum docto et optimo viro sepius literis
communicare possim. Dominus Vergerius mihi bis scripsit, et
curavi, ut habeat a rege, unde possit honeste vivere. Illi,
ut petit, per te scribo; cura, si placet, ut mee ei
reddantur. Caesar in regem multa contra decorum publicavit
in Germania, et ut rex principibus . . . . . . . . . . . .
satisfaciat, rescripsit et alia praeterea retulit, ut
videbis; nam tibi et d. Vergerio coppiam literarum mitto.
Timuisti, ne tue litere invenirentur apud heredes Morleti;
pauce reperte sunt, et illas habeo, que due sunt in summa,
in quibus nihil est, quod non sit te dignum. Si tamen vis,
exuram vel remittam orans te, ut, si quid in utilitatem
reipublice habeas aliquando, nobis significes. Bene vale.
<timestamp>Datum festinanter ex Soluturo  19a martii.</timestamp>
<signature>Tuus ex aimo De l'Aubespine.</signature>
Optimo viro d. Bulingero, Tiguri.
Darunter v. Bull.s Hd.: "Bassefontainae, oratoris Francici
apud Helvetios."
</content>
</letter>