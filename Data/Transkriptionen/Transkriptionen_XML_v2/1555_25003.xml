<?xml version='1.0' encoding='UTF-8'?>
<letter id="25003" year="1555" lang="lat gr">
<correspondents>
	<originator>James Haddon</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>8. Januar 1555</date>
</space_time>
<record>Zürich StA, E II 343, 474. [Orig. (Aut.)]</record>
<print>Zur.lett III,  S. 297.</print>
<print>Ep.Tig. III,  196.</print>
<statue></statue>
<content>
S. D.  Gratissimae mihi fuerunt tuae literę
(observandissime) cum propter <lang lang="gr">sumpaJeian</lang>, quam in meis adversis ostendunt, tum
propter pietatis tuae studium erga me et amorem iam mihi
perspectum vere paternum. Post duas hebdomadas quam
superiores meas ad te dedissem, literae ex Anglia mihi
redditae sunt, quae declarant me penitus exutum, quomodo
ante fuit expositum, sed tamen aliunde spem iam aliquam
apparere. Mei igitur putavi te certiorem de eo facere primo
quoque tempore, ut quemadmodum antea dolorem mea causa
cępisti, ita gratias iam agas deo patri nostro mecum:
quem non dubito quin mecum comprecatus fueris, meque ei
commendaveris et causam meam.
Et de Bancho est quamobrem magnopere tibi gratias agam.
Leverus enim (charissimus noster frater) mihi ostendit d.
Sulserum constituisse, ut Banchum mittam (ad nundinas
Ffrancofordienses) Basileam: nam is Parchum quendam
convenit (typographum puto) apud quem Banchum collocabit.
Plura vellem, sed subito interpellor de nuncio, qui has
perferat extemplo primo mane. Quęso igitur a te, ut in eam
partem accipias quam mea soles omnia. Nam hęc arbitrabar
me debere in presenti potius quam nihil, ne maiori tibi
dolori et solicitudini essemus quam par est; quia non modo
ex tuis literis perspexi, sed ex aliis intellexi, de
sollicita diligentia quam suscipere statueras, si hac non
successisset pro Bancho. Deus te diu conservet ad suae
ecclesiae commodum et multorum consolationem.
Argentinae, 8 ianiarii, 1555.*  ["1554"]
Tui studiosissimus, Iacobus Haddonus.
Doctissimo viro et observandissimo (in Christo) patri, d.
Bullingero, ecclesię Tigurinę antistiti.
</content>
</letter>