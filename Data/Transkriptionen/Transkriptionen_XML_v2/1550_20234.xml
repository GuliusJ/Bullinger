<?xml version='1.0' encoding='UTF-8'?>
<letter id="20234" year="1550" lang="lat">
<correspondents>
	<originator>Hermann von Wied</originator>
	<addressee>Bullinger</addressee>
</correspondents>
<space_time>
	<place>Buschhoven</place>
	<date>18. Oktober 1550</date>
</space_time>
<record>ZÃ¼rich StA, E II 361, 117. / Orig.(Aut. Unterschr.)</record>
<print></print>
<statue></statue>
<content>
S. P.  Literae tuae, ornatissime dilectissimeque Bullingere,
cum transmissa
Decade atque annexa consolatione nobis fuerunt gratissimae,
non ideo solum, quod
plenae essent christianae benevolentiae atque pietatis, sed
quod nos quoque ad
retinendam mansuetudinem in nostris his difficultatibus
hortarentur. Nos sane in
ea mente atque studio versamur, ut ex hac rerum universitate
nihil vel quaeramus
vel expectamus quam unius Iesu Christi gloriam, pro qua
augenda et retinenda
nullas miserias, nullas calamitates, nullum vitae discrimen
subire detrectamus.
Et quando tua studia omnia cum vero dei cultu atque pietate
sunt coniuncta, non
possumus non te amare atque diligere, ac proinde, ut in his
nostris angustiis
non magnam gratiam rependere possumus, ita tamen tibi in
omni honesto officiorum
genere gratificari vicissim cupimus. Christus te tuaque
studia ad suam gloriam
atque salutem publicam feliciter conservet. Datum Buschovii
18. octobris anno 50.
Hermannus manu propria subscripsit.
Ornatissimo viro d. Henrico Bullingero, ecclesiastae
Tygurensi, suo amico.
Darunter v. Bull.s Hd.: "Epistola reverendissimi d. Hermanni
a Weda,
archiepiscopo Coloniensi abdicati propter Christi
evangelium."
</content>
</letter>