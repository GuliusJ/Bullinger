<?xml version='1.0' encoding='UTF-8'?>
<letter id="37154" year="1567" lang="de">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>[Zürich]</place>
	<date>[Dezember 1567, viell. zu 19. Dez]</date>
</space_time>
<record>Zürich StA, E II 441, 345. / Orig. (Aut.)</record>
<print></print>
<statue></statue>
<content>
Ich bitten üch gantz früntlich, günstiger herr Thobia, ir
wöllind werben by minen günstigen herren burgermeistern
Willy oder Tscharnern, oder wo ir vermeinen kommlicher sin,
das sy mir verhälffind, das diser brieff, an Johans
Wilhelmen Stuckj geschriben, gen Padua in das Venediger land
gefertiget werde durch ire bekandte und guͦte fründt. Und ob
sy nüt wüßtind eigentlichs, hab ich an h. Frantz Ponet,
kouffherren, geschriben und in gebätten, das er mir den
brieff fertige. Dorumb, wenn min günstig herren nüt wüssind,
so bittend sy, das sy uch verhälffind, das ir beid brieff,
an Poneten und Stuckj, uff das fürderlichist verfertigind,
und lassend mich antwort wüssen, wie irs versorget habind.
Gott mitt üch, und zürnend nüt, das ich üch also bemüyen;
ich wil, wo ich kan, üch ouch dienen.
<timestamp></timestamp>
<signature>[Thobiae meo Eglio]</signature>
</content>
</letter>