<?xml version="1.0" encoding="UTF-8" ?>
<letter id="20290">
<nr>20290</nr>
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>23. Dezember 1550</date>
</space_time>
<vo>ZÃ¼rich StA, E II 370, 127. / Orig. Aut.</vo>
<dr></dr>
<re></re>
<note></note>
S.   Magna nos affecit voluptate schedula haec, quam hic per
eundem, per quem
eam ad nos misisti, remitto. Non dubito de domini auxilio,
modo esset aliquis,
qui in illud confideret. Sed antiquam illud experiamur,
desperamus prius omneque
robur animi amittimus. Interea apud nos nihil est memoratu
dignum, quod non
scripserim antea. Pestis cessavit; non cessant tamen causae,
propter quas eam
dominus nobis immittit, scelera scilicet, avaritia, libido,
invidia et
petulantia, unde metuo flagellum, cum virgo nihil effecit in
nobis. Dominus det
nobis spiritum poenitentiae et precum. Amen. Dominus tibi
tuisque omnibus annum
hunc faciat auspicatissimum et foelicissimum! Salutant vos
mei omnes et Musculus
cum suis omnibus. Bernae  23. decembris 1550.
T[uus] in domino totus I[oannes] Hallerus.
Clarissimo virod. Heinrycho Bullingero,  domino et compatri
suo venerando.
Tiguri.
</content>
</letter>