<?xml version="1.0" encoding="UTF-8" ?>
<letter id="1130">
<nr>1130</nr>
<correspondents>
	<originator>Johannes Calvin</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>20. Mai 1538</date>
</space_time>
<vo>Autograph: Zürich StA, E II 368, 1 (Siegelspur)</vo>
<dr></dr>
<re>Schreibt erst jetzt, da ihre Sache lange in der Schwebe blieb; nach fünfzehntägigem Warten zeigte sich, daß [Peter] Kunz
nicht anerkennen wollte, was in Zürich beschlossen worden war, und auch der Rat nahm nur wenig Rücksicht darauf. Dennoch wollen
sie nichts unversucht lassen und machen sich nun auf den Weg [nach Genf].
</re>
<tx>[Gedruckt: CO X/2 200f, Nr. 119; Corr. des réformateurs V 16f, Nr. 714; Übersetzung: ^#/+Schwarz,^#/- Calvins Lebenswerk I
34, Nr. 20.]
^&xS. Quod hactenus a scribendo abstinuimus, ideo factum
est, quod[quoniam] sic nobis fuerunt omnia in suspenso, ut
nihil certi possemus indicare. Nunc quoque, cum citra
querimonias recitari causę actio nequeat, hoc unum vos ex
me habere malim, quę experti sumus, minime quidem ex voto
nostro fluxisse, sed expectationi non male respondisse.
Pręter dierum quindecim moram, quę ingenti tędio
non caruit, accessit et inde plurimum molestię, quod
nihil eorum, quę Tiguri transacta et confecta plane
fuerant, a Conzeno agnoscebatur, et quo tamen videretur non
malam habere causam, multo in nos impetu detonabat, ac si
resilire+a{ iam ac datam fratribus fidem velle fallere
constaret. Huc ergo restabat, ut senatus ipse sibi author
esset ad omnia, qui in decernendo non adeo magnam habuit
eorum rationem, quę Tiguri magno omnium consensu nobis
concessa fuerant. Nobis tamen ad quaslibet potius
conditiones descendere visum est, quam non tentare vias
omnes, quibus ecclesię satisfieret. Nunc ergo iter
arripimus, quod utinam Christus[dominus] prosperet. Ut enim
eum respicimus in agendo, ita successum eius providentię ^&x{
^&x committimus. Sed festinant comites; cogor iam epistolam
vixdum inchoatam interrumpere.
^$Vale, suavissime frater et inprimis mihi observande.
Collegas tuos mihi amantissime saluta.
^$Bernę, 20. maii 1538.
<un>Calvinus tuus.
<lz>[Adresse .....:] Domino Henrico Bullingero,
pastori ecclesie Tigurine vigilantissimo et fidelissimo,
dilectissimo fratri.^&x{
</content>
</letter>