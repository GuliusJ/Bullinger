<?xml version='1.0' encoding='UTF-8'?>
<letter id="27149" year="1557" lang="lat gr">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>29. Juli 1557</date>
</space_time>
<record>Autograph: Zürich StA, E II 336, 436.(Siegel...)</record>
<print></print>
<statue></statue>
<content>
S. Cęlli nostri scriptum De amplitudine beati regni dei
etiamnum negocium nobis exhibet, cui accessit alter Pomponatii
de incantationibus; nam et ille per Vergerium apud capita
civitatis nostrae notatus est. In utroque ergo laboramus in
eum potissimum finem, ne (quod et tu non iniuria metuis)
praeiudicio graventur aut opprimantur piae et eruditae
lucubrationes. Eventus est in manu domini; quem ubi viderimus,
te non celabo. Francofurti solutus est conventus principum, in
quo, quod accepisti pridem, transactione pacificati sunt inter
se tandem dux Cattorum et comes Nassoviensis, deinde
deliberatum est de concordi ratione capitum doctrinae
christianae, quae erga papistas in colloquio urgeri debeat.
Tunc et deliberatio proposita de censura ecclesiastica in
omnes ordines constituenda. De ritibus item ecclesiarum et
postremo de reprimendis libellis famosis et acerbioribus
scriptis hinc inde provolantibus. Missa sunt huiusce
consultationis capita ad Saxones, qui non interfuere
conventui, quo et illi sese, si libeat, adiungant. Interea
principum doctores ad primam augusti Vormaciae convenient, ubi
et speratur adfuturus Philippus, ut maturius deliberetur, et
sunt, qui dicant Groperum admodum tergiversari praetexentem,
quod socios habiturus sit non pure catholicos, Vicelium et
Iulium Pelug. Utinam dominus dissipet linguas eorum et nostris
veram in ipso <lang lang="gr"></lang> largiatur. Bene vale in Christo Iesu
cum uxore et symmistis.
<timestamp>Basileae 29. iulii 1557.</timestamp>
^$Tuus S[imon] Sulcerus.
<address>
[Adresse ...]: An meister Heinrich Bullinger, minen
eerenden, lieben herren und mitbru^%der.
</address>
</content>
</letter>