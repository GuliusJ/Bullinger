<?xml version="1.0" encoding="UTF-8" ?>
<letter id="34106">
<nr>34106</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>14. Juli 1564</date>
</space_time>
<vo>Zürich StA, E II 373, 459. / Orig. Aut.</vo>
<dr>Gr. II, 519 R.</dr>
<re></re>
<note></note>
S. D. Tuas accepi, chare frater, et semper ago gratias pro diligentia.
De exercitu, qui colligatur in Germania, nihil audimus, nec puto facile ad arma venturos
Bernates cum Allobroge; res enim sic temperatur, ut videantur brevi consensuri.
Sed agnosco interim mirifica esse mundi consilia; dominus ergo protegat nos.
Nunc nihil habeo, quod mittam, nisi hoc, quod inclusum est; remitte et cave, ne temere spargas, imo ex manibus tuis nulli cedas.
Ora semper pro me dominum ac
vale.
Tiguri  14. iulii anno 1564.
Tuus qui semper.
Praestantissimo virod. Ioanni Fabritio, Curiensis ecclesiae ministro fidelissimo, domino compatri et fratri meo colendissimo et charissimo.
           Chur.
</content>
</letter>