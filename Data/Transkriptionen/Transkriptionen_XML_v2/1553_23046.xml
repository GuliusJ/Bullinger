<?xml version='1.0' encoding='UTF-8'?>
<letter id="23046" year="1553" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>5. April [1553]</date>
</space_time>
<record>Zürich StA, E II 356, 512f. [Orig. (Aut.)]</record>
<print>Gr. I,  S. 292f.</print>
<statue></statue>
<content>
Scripseram me timere, ne commissarii quidam Vallem Tellinam
ingres[s]i turbarent mihi negotium. Sed deus me hoc metu
liberavit; namque inde cras egrediuntur rebus salvis,
gratię deo; magna est victoria. Ego, ubi redierit is
nuncius, qui literas affert, statim equum conscendam et
recta ad te, mi Bullingere optatissime. Interea velim
diligentissime investiges, Solodurine an forsan alibi
haereat nunc legatus regis, et mone meum hunc nuncium, ut eo
pergat, quod te etiam atque etiam rogo. Causa est Christi,
mihi crede, non mundi, propter quam mitto, sicut a me coram
audies. Carpinalis Augustae in patriam redit; olfacit nescio
quid. Timet totus papismus a nationali concilio. Carpinalis
vero Ferrariae agebat animam Senis. Expeditio illa videbatur
dormitare. Novi nihil habet praeterea Italia. Vale et salve.
Orate omnes pro nobis. Claven[n]ae,  5. aprilis 155[3].
Utere Zieglero interprete, ut possis cum nuncio meo loqui.
Vergerius.
</content>
</letter>