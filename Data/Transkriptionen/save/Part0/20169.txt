<?xml version="1.0" encoding="UTF-8" ?>
<letter id="20169">
<nr>20169</nr>
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>26. Juli 1550</date>
</space_time>
<vo>ZÃ¼rich StA, E II 370, 122. / Orig. Aut.</vo>
<dr></dr>
<re></re>
<note></note>
S.  Postremas tuas una cum literis ex Anglia ad te missis
heri accepimus,
charissime compater, et legimus quidem eas, nondum tamen
propter occupationes
relegimus, alioqui per hunc nuntium ad te remisissemus eas.
Gratias vero tibi
agimus maximas pro fideli illa communicatione. Si quid nos
quoque habuerimus,
quod te aliquo modo scire referat, communicabimus vicissim
et scriberemus nunc
plura, nisi cumd. Vergerio, qui has tibi defert, tam
fuissemus occupati, ut
plura non possimus. Audies ex ipsomet, quae nova ei
retuleritd. Leoncurt,
orator regis Galliarum, qui heri hic erat, deinde etiam,
quomodo a dominis
nostris data sit illi Lausanae manendi facultas, si quo
pacto propter pericula
contigerit eum in Rhetia manere non posse, et si quae sunt
alia; ipse enim vivae
epistolae tibi loco erit. A[b Au]gusta nihil habemus, nisi
quod Caesarem aiunt
et F[erdi]nandum non usque adeo magna manu, ut prior rumor
invulgaverat, illuc
venisse. Habebimus brevi plura: quidam enim nostratium illuc
profecti sunt, quos speramus brevi redituros.
Guntio idem dedimus responsum, quod vos; praeterquam enim
quod nulla iam vacat
conditio, non videtur nobis e re sua esse Basilea decedere,
nisi maxima illum
urgeat necessitas, quam tamen nondum deprehendimus. Pestis
hic nec saevit nec
cessat; in vicinia nostra hodie studiosus quidam adultus
obiit. Prod. Blasio et
Pontasella sumus solliciti; quaeso, si quid certi de ipsorum
fatis cognoveris,
fac, sciamus. Dominus custodiat te cum omnibus tuis simulque
nos idoneos faciat
omnibus istis ferendis, quae ipse nobis clementer
imposuerit. Amen. Salutant te
tuosque mei, tum quoque quotquot in Musculi aedibus;
convaluit iterum ipse; von
siner besserung scribam. Resalutant te omnes, quibus tu tuis
salutem d[ixisti].      Bernae  26. iulii 1550.
I[oannes] H[allerus] t[uus].
Clarissimo virod. Heinrycho Bullingero, Tigurinae ecclesiae
fidelissimo pastori, domino et compatri suo venerando.
</content>
</letter>