<?xml version='1.0' encoding='UTF-8'?>
<letter id="27113" year="1557" lang="lat">
<correspondents>
	<originator>Simprecht Vogt</originator>
	<addressee>Bullinger</addressee>
</correspondents>
<space_time>
	<place>Schaffhausen</place>
	<date>14. Juni 1557</date>
</space_time>
<record>Autograph: Zürich StA, E II 375, 511.(Siegel...)</record>
<print></print>
<statue></statue>
<content>
Gratiam a deo patre per Chrsitum servatorem etc. Literas
tuas legimus, Bullingere unice dilecte. Ex quibus intelleximus
Lutheranorum animos plus nimio exasperatos. Sperabamus quidem
a Lutheri obitu ipsos longe sedatiores pacatiorisque animi
futuros. Diversum accidit procul dubio divina sic moderante
providentia, qua nostri animi probantur, an constantes futuri
sint an secus. Caeterum quod vestrum iudicium adtinet, non
displicet, quod proposuistis. Hoc autem fratribus ac symmystis
meis unice placeret, ut confessio Basiliensis ad proxima
Francfordiensium comitia offerretur principibus. Speramus enim
hac via aut benevolis ecclesiis nostris suppeditari ansam
melius de nobis et ecclesiis nostratibus iudicandi aut
malevolis omnem in nos debacchandi occasionem ablatum iri. Hoc
sane speramus in posterum furorem ipsorum sedatiorem futurum.
Det dominus, ut ecclesiae suae bene inter se conveniat
adversariisque haec unica, qua gloriantur, ansa amputetur sic,
ut veritas sola triumpet(?).
^$Salutant te symmystę mei. Salutabis item omnium nostrum
nomine omnes fratres quam officiosissime. Dominus te conservet
ecclesiae suae diu incolumem.
<timestamp>Scaffhusii 14. iunii anno 1557.</timestamp>
^$Tuus ex animo Simpertus Vogt.
<address>
[Adresse ...]: Pietate et eruditione singulari d. Henrycho
Bullingero, Tigurinae ecclesiae pastori vigilantissimo, domino
ac fratri suo unice colendo. Zürich.
</address>
</content>
</letter>