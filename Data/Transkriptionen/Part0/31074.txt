<?xml version="1.0" encoding="UTF-8" ?>
<letter id="31074">
<nr>31074</nr>
<correspondents>
	<originator>Hercules von Salis</originator>
	<addressee>die Schulherren zu Zürch</addressee>
</correspondents>
<space_time>
	<place>Chiavenna</place>
	<date>24. April 1561</date>
</space_time>
Zürich StA, E II 365a, 725.
<vo>Orig.(v.d. Hd. e. Schr.'s oder Franc. Nigers?)</vo>
Hercules a Salicibus ludo literario Tigurino praefectis S.P.D.
Bernardinus Pesclaviensis, qui ministerium evangelicum in montano quodam viculo paupere quidem illo nunc exercet, ad me venit mihique indicavit se suis e liberis unum adduxisse Tigurum eo nomine, ut et ad pietatem christianam et ad bonas literas instituatur.
Sed enim quum nequeat pauperie nimirum premente sumptus ad alendum puerum, ut par erat, exhibere, institit me orare, ut per literas eum puerum vobis commendarem, quibus a vestro senatu curandorum huiusmodi parvulorum commissum est munus.
Ego
vero, qui hominem quidem hunc et probum et pauperem novi, iustis ipsius petitionibus deesse nolui.
Quamobrem vobis illum sic etiam atque etiam commendo, ut pro ea, quae in vobis est, charitate hac in re ita iuvetis, ut per vos eius puer ad optimam frugem perveniat, quo deinde possit ecclesiae dei aliqua in parte utilis inservire.
Valete in domino.
Clavennę  24. aprilis 1561.
Clarissimis ac prudentissimis viris ludo literario Tigurino praefectis, dominis [colend]issimis.
^$Tiguri.
</content>
</letter>