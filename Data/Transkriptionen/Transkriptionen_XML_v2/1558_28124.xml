<?xml version='1.0' encoding='UTF-8'?>
<letter id="28124" year="1558" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>20. September 1558</date>
</space_time>
<record>Zürich StA, E II 368, 448. / Orig.(Aut.)</record>
<print></print>
<statue></statue>
<content>
S. Remisi literas scriptas Vienna.
Ex literis a rege scriptis 12. huius mensis nihil intellexi nisi omnia recte habere in exercitu, in quo ipse presens est.
Colonellus Frelich mihi signifficat regem non constituisse aggredi adversarium, cui cum fame et morbo conflictandum est quique est in summa difficultate nummaria, cum tamen numero nostros excedat.
Utinam deus inclinaret principum animos ad pacem et ea, quę potissimum curare debent! Si quid vis ad me mittere, ne dubites dare magistro poste,
qui tutius ad me quidvis mittet quam proprius nuncius.
Quando aliquid habuero dignum, quod literis committatur, scribam amplissimo senatui vestro aut d.
consuli.
Eos et amicos meis verbis salutabis.
Bene vale.
<timestamp>Soluthuri 20. septembris 1558.</timestamp>
Tuus ex animo Coignetius.
Castrum Santal in Pedemontio captum ab adversariis cum maxima suorum iactura.
Dux Florentie arma parat.
Pape magna est infirmitas.
D. Henricho Bullingero, Tigurine ecclesie pastori vigilantissimo.
Tiguri.
Zurich.
</content>
</letter>