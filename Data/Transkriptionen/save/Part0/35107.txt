<?xml version="1.0" encoding="UTF-8" ?>
<letter id="35107">
<nr>35107</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>16. November 1565</date>
</space_time>
<vo>Zürich StA, E II 373, 587. / Orig. Aut.</vo>
<dr>Gr. II, 648 R.</dr>
<re></re>
<note></note>
S. D.  Ultimis meis ad te literis scripsi, chare frater, uxoremd. Gvaltheri nostri, charissimam sororem nostram, decumbere graviter.
His tibi significo illam in
syncerissima fide sub initium die 14. huius mensis inter 2. et 3. reddidisse spiritum suum deo et maxima admirandaque cum laetitia migrasse hinc maximo nostrum
omnium cum dolore.
Fortissimo quidem animo hanc calamitatem fert Gvaltherus, verum ita attonitus sui dissimilis est, ut ei vehementer metuam.
Ora ergo dominum,
ut utile organum ecclesiae non destruat piisque eripiat.
   Geneva scribit Beza noster rem ecclesiae in Gallia non bono esse loco.
Orandum ergo dominum, ut
sanguinaria consilia latronum infringat.
In Anglia et Scotia maximi sunt tumultus; Satanas ergo novas excitat tragoedias.
Dominus conterat eum! Plura ille ad me
scribit; ego vero ocium non habeo plura ad te scribendi.
Augustae Vindelicorum ad me scribitur comitia imperialia proclamata esse eaque futura Augustae calendis
ianuarii.
Vienna ex aula ad me scribitur diu laboratum esse de sarcienda pace inter imperatorem et Turcam, sed nullo cum felici eventu, exercitus in hyberna
ductos.
Maxima est praeterea rerum et caritas et inopia in Gallia, Anglia, Inferiore Germania, et hic quoque carissimo precio venduntur frumenta; sunt ergo haec
ultima tempora etc.
Alias scribam copiosius, cum moeror me minus turbaverit.
Alioqui Vienna accepi scriptum pulcherrimum cuiusdam viri magni contra Illyricum in
causa sacramentaria pro nobis; ea res vehementer me consolatur etc.
Vale una cum amicis nostris omnibus, quos salutabis, etiamd. consules.
Tiguri  16. novembris 1565.
Bullingerus tuus.
Praestantissimo virod. Ioanni Fabritio, Curiensis ecclesiae pastori fideli et vigilantissimo, domino et fratri meo colendo et charissimo.
         Chur.
</content>
</letter>