<?xml version='1.0' encoding='UTF-8'?>
<letter id="41067" year="1571" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>[Chur]</place>
	<date>14. August 1571</date>
</space_time>
<record>Zürich StA, E II 376, 194. / Orig. (Aut.)</record>
<print>Graub. III, 158 Exc.</print>
<statue></statue>
<content>
S.  Misi nuper nescio quas commendatitias, quibus tamen
ille, quem te conventurum existimabam, non responderat.
Certiorem etiam te feci, quam immodeste Gantnerus et Marius
sese gererent. Convenit ex eo tempore, quo synodus dilapsa
est, suae faction s homines in Valle Telina Marius, et
salutato Turriano nescio quid monstri alere videntur.
Gantnerus vocatus et rogatus in senatu, num cedere vellet
victus et subscriptionem manu propria factam confirmare,
negavit et potius omnibus renunciaturum dixit quam nostrae
esse sententiae. Idcirco a senatu civitate privatus est.
Nunc rostra crepat et concursans querulus omnem movet
lapidem, ut populi favore tutus sit etc. Mitto adhaec
quaedam nudiustertius a d. Lentulo ad me missa. Hisce vale,
colendissime d. pater. De caeteris alias; nunc morbus
uxoris gravis [me] vocat alio.
Ocyssime 1571  14. augusti.
Tuae dominationi
subiectissimus Th[obias] Ic[onius].
Salutant te nostri omnes.
Amplissimo praeclarissimoque viro d. d. H. Bullingero,
Tigurinae ecclesiae antistiti primario, d. suo
venerandissimo.                              Zürich.
</content>
</letter>