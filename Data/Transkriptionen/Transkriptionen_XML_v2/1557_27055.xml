<?xml version='1.0' encoding='UTF-8'?>
<letter id="27055" year="1557" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>9. April 1557</date>
</space_time>
<record>Autograph: Zürich StA, E II 373, 63.(Siegel...)</record>
<print>Gr. II, 1 R.</print>
<statue></statue>
<content>
S. D. Cupimus omnes te, frater in domino charissime, rebus
salvis omnibus pervenisse Curiam ac speramus propediem id nos
ex literis tuis intellecturos. Valemus hic per dei gratiam
omnes; utinam tu quoque cum tuis valeas rectę Oporinus duas
hasce meas orationes evulgavit, quas ei dono dederat. Paucula
aliquot mihi misit exemplaria; unum ergo tibi et d. Philippo
mitto, alterum d. Friderycho a Salicibus, quod tu chartis
involutum et obtectum una cum meis hisce literis ad ipsum tuto
mittere digneris Samadam. Pridie nunciatum est ab Augusta
Vindelicorum finita esse comitia imperialia et colloquium de
religionibus pugnantibus componendis habendum mense augusto
Wormatiae. Ego vel nullo cum fructu habendum vel omnino non
habendum arbitror; rex enim Ferdinandus pro ingenio Hispanico
libenter utitur translationibus; ac stupidi Germani toties
delusi ne nunc quidem sapiunt. Vale.
<timestamp>Tiguri 9. aprilis 1557.</timestamp>
<signature>Bullingerus tuus.</signature>
^$Salutabis diligentissime d. Gallicium nostrum, d. d.
consules, quaestorem ęrarium, Pontasellam etc.
<address>
[Adresse ...]: Praestantissimo viro d. Ioanni Fabritio
Montano, Curiensis ecclesiae ministro, compatri et fratri suo
percharo. Dem pfarrer zu^% Sant Martin zu^% Chur.
</address>
</content>
</letter>