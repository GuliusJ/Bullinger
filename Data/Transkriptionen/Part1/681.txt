<?xml version="1.0" encoding="UTF-8" ?>
<letter id="681">
<correspondents>
	<originator>Hans von Waldkirch</originator>
	<addressee>Bullinger</addressee>
</correspondents>
<space_time>
	<place>(*Schaffhausen*)</place>
	<date>16. November 1535</date>
</space_time>
<record>Autograph: Zürich StA, E II 362, 3-5 (Siegelspur)</record>
<print></print>
<note>Gedruckt: QGTS II 116f</note>
<statue>
Weist die in Zürich ausgestreuten Verdächtigungen zurück, wonach er
falsche (*nämlich täuferische*) Lehren begünstige, und bittet Bullinger,
ihn bei allen zu rechtfertigen. Dankt für die Übermittlung(*?*) eines
Berichts an Herzog Ulrich von Württemberg.
</statue>
<content>
Gnad unnd frid von gott, dem vatter, durch Jhesum Christum.
<p>Lieber Maister Hainrich, mich ist glouplich angelangt, wie ich vor uch, unnd ane zwyvell nitt ainig+1 vor uch, sunder ouch vor anndern minenn gunstigen, lieben hern, als ainem ersamen ratt by uch, ettlicher
fallschen leren und maynungen halb verschraitt+a+2,
deren ich nitt allain
anhengig, ja dero ain sunderlicher unnd furnemer schirmer sye+3.
Welichs mich nitt wenig (alls billich ainen jeden christen soll)
beduret+4;
dann ich es fur die gröst unnd ergerst schmach acht, wo man
ainem ettwas, das gott, der warhaitt unnd synem hailigen wortt, ouch
waren, christenlichen glouben ungemäss unnd zewider ist, zu^%laitt,
unnd das mitt unwarhaitt+b.
Darumb ich mich uss mergklicher miner aischenden+5
nothurfft nach dissmall in der kurtze nitt anderst unnd wytter
enntschlahen+6
wil (in hoffnung, es schick sich+7,
das ich es gegenwurtig+8
vor uch mit mer worten thu^ge), wann ich deren artigklen unnd
uffschuben+9
glych alls wenig gemaintt will syn, alls lutzell+10
ich ir gesinntt bin, ja so wenig, alls vyl unnd starck diejhänigen es
von mir redent. Sunder zum beschluss mich beru^ff unnd bezüg uff+c
gott unnd Christum (dem doch min zügen verborgen
syn mußte, wo ich in nitt wytter, dann ich vilicht verdacht möchte
werden, hiellte), //+4 was ich von gott gloub unnd warhaitt hallt,
namlich nüntzit verkertts oder zerthaillts von gemainer und ordenlicher
christenlicher killchen, die allain uff Christum unnd syn hailigs wortt
gebuwen ist, sunnder alles nach wysung göttlichs wortts+d
unnd mass dess hailigen, waren, christenlichenn gloubenss. Amen.
Hierumb, allerliebster Maister Hainrich, min fruntlich,
ernnst, vlyssig unnd trungenlich+e
pitt an uwer ersamkaitt ist, ir wellennd mich mitt diser miner
unnvermydlichen, ainfalltigen unnd ungeschicktenn verannttwurtung vor
uch lassen enntschlagen syn, ouch mich by allen fromen unnd
christglöubigen (vor denen in uwerm bywäsen sölich ungegrundtt
erdichtungen angezaigtt unnd gerett)+11
gunstigklichen verannttwurten unnd enntschulldigen, biss vilicht gott
fu^gtt, das ich selbs munttlich unnd zu^%gegenn aller ding, stucken unnd
artigklen halb verannttwurtung thu^%n mag, das ich dann von hertzen mitt
bestenndiger warhaitt hoffenn unnd ze thu^%nd gedenncken. Der allmechtig
gott verlyhe uch syn gnad unnd chrafft, in der fryhaitt (dero der hailig
Paulus begertt)+12
syn ewig wortt mitt stanntthaffte ze verkunden. Wellennd uch
ouch harinn minem sundern vertruwen nach bewysenn; das statt mir ganntz
frunttlich und willig //+5 umb uch ze beschullden+13.</p>
<p>Ich sag uch ouch dannck von wägen uwer gu^%ttwilligkaitt dess berichts zum hertzogen von Wirtemberg+14.</p>
<p>Dattum zinstags Otmari anno etc. 35.</p>
<signature>
Johanns Walldkilch,
burgermaister zu^% Schaffhusen.
</signature>
<address>
(*Adresse auf S. 6:*) Dem wolgelertten, ersamen Maister
Hainrich Bullinger, wonhafft in Zurich, minem besonndern, gunstigenn,
lieben herrnn.
</address>
</content>
<note>
<print>
+a>nach  verschraitt  gestrichenes  syg.
+b>vor  unwarhaitt  gestrichenes  we.
+c>uff  übergeschrieben.
+d>nach  wortts  gestrichenes  gebuwen.
+e>vor  trungenlich  gestrichenes  frunttlich.
</print>
<address>
+1>allein.
+2>verleumdet, in üblen Ruf gebracht (SI IX 1456-1458).
+3>Vgl. die Briefe der Schaffhauser Pfarrer zum Fall Rosenbaum
oben Nr. 634. 644. 649.
+4>betrübt (SI XIII 1309).
+5>heischenden (SI II 1754).
+6>vom Verdacht entlasten (SI IX 412-416).
+7>es füge sich (SI VIII 507).
+8>persönlich.
+9>Vorwürfe.
+10>wenig (SI III 1571).
+11>Spielt wohl auf Erasmus Ritters Gespräch mit den Zürcher
Pfarrern vom 21. August 1535 an (vgl. oben Nr. 634, Anm. 17).
+12>Vgl. z. B. 2Kor 3, 17 oder Gal 5, 1.
+13>euch zu vergelten (SI VIII 659f).
+14>Es ist nicht bekannt, worum es sich hier handelt.
</address>
</note>
</letter>