<?xml version="1.0" encoding="UTF-8" ?>
<letter id="40049">
<nr>40049</nr>
<correspondents>
	<originator>Bullinger</originator>
	<addressee>Tobias Egli.</addressee>
</correspondents>
<space_time>
	<place>Zürich</place>
	<date>9. Juni 1570</date>
</space_time>
<vo>Zürich StA, E II 342a, 595. / Orig. Aut.</vo>
<dr>Graub. III, 198f. R.</dr>
<re></re>
<note></note>
S. D.  Octavus hodie dies est, quo tuas accepi literas
postremas 30. maii datas. His nihil respondi, quia nec tuae
requirebant responsionem nec habebam quicquam scriptu
dignum. Expectavimus responsionem a te c[auss]ae
Froschouerianae, sed nihil accepimus. Forte aquarum
inundatio illa ingens obstat, quominus iter ingrediantur
mercatores. Utut vero sit, scimus te hac parte negligere
nihil. Quae Augusta heri accepi, his inclusi a te vicissim
petens, ut, si quid habueris rerum Italicarum aut Venetarum
Turcicarumque et Hispanicarum, quae hodie omnes concurrunt,
mihi etiam communices. Ex Gallia nihil habemus, nisi quod
principes cum admirallio relicto Delphinatu ingressi sunt
Arverniam. Omnes de pace facta loquuntur; nemo tamen est,
qui affirmare ausit.      Literasd. Gregorii accepi; ei pro
iis ages gratias et salutabis humanissime. Optime vale.
Tiguri  9. iunii 1570.
Salutabis d.d. consules, Pontisellam, Bonetum et alios
nostros amicos etc.
Bullingerus tuus.
Ornatissimo virod. Tobiae Eglio, Curiensis ecclesiae fideli
ministro, fratri meo honorando et dilecto.
Chur.
</content>
</letter>