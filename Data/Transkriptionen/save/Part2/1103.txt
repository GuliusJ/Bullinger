<?xml version="1.0" encoding="UTF-8" ?>
<letter id="1103">
<nr>1103</nr>
<correspondents>
	<originator>Johannes Calvin</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>21. Februar 1538</date>
</space_time>
<vo>Autograph<fx>^#/+Auf der Rückseite von zeitgenössischer Hand: ^#/-D. Calvinus.<fe>: Zürich StA, E II 337, 287 (Siegelspur)</vo>
<dr></dr>
<re>Kann über den traurigen Zustand der [Genfer] Kirche nicht ausführlich schreiben, doch die Briefüberbringer haben zumindest
einen Eindruck davon erhalten und können darüber berichten; lieber würde er sich mündlich mit ihm darüber austauschen.
Ohne Wiederaufrichtung der apostolischen Ordnung wird die Kirche keinen Bestand haben, aber weder der Kirchenbann noch die
Unterteilung der Stadt in Kirchgemeinden konnte bisher durchgesetzt werden, und das Volk sieht die Pfarrer mehr als
Prediger denn als Hirten; wenn Einigkeit unter den Kirchen bestünde, könnte eine Synode gemeinsame Lösungen suchen.
Pellikan und Grynäus haben erwähnt, daß eine Antwort Luthers eingetroffen sei, doch [die Berner] haben nichts davon verlauten
lassen; bittet deshalb um näheren Aufschluß. Grüße.
</re>
<tx>[Gedruckt: Corr. des réformateurs IV 367-369, Nr. 685; CO X/2 153f, Nr. 93; Übersetzung: ^#/+Schwarz,^#/- Calvins Lebenswerk I 31f, Nr. 16.]
^&xGratia tibi et pax a deo patre et domino Christo,
integerrime et eruditissime frater.
^$Si miserrimae nostrae conditionis iustam narrationem apud
te persequi instituam, longa mihi texenda sit historia.
Nostram autem appello, quae ecclesiam, cui praeesse nos
dominus voluit, iam aliquamdiu vexavit et nunc etiam magna
ex parte premit. Sed quia neque ad singula explicanda satis
in praesens suppetit ocii, et boni isti viri nonnulla per se
recitare poterunt, longiore epistola non ero tibi molestus.
Etsi enim ipsam forte mali scaturiginem non animadverterunt,
nec quorsum tenderent improborum conatus, ipsa tamen rerum
facies qualis esset non obscure perspexerunt. Utinam vero
dies unus ad liberam commentationem nobis daretur! Inde
enim, ut spero, non discederetur sine ingenti fructu. Habeo
certe quae nec literis complecti nos tuto posse video, nec a
nobis, nisi mature ultro citroque expensa et discussa,
transigi. ^&x{
^&x ^$Hoc tamen obiter indicabo, mihi videri nos diuturnam
ecclesiam non habituros, nisi restituta in integrum antiqua
illa, hoc est apostolica disciplina, quae apud nos in multis
partibus desideratur. Nondum extorquere potuimus, ut pura
sanctaque postliminio reduceretur excommunicationis
observatio, ut urbs, quae est pro amplitudinis suae modo
populosissima, in paroecias distribuetur. Quemadmodum enim
fertur confusanea haec administratio, vulgus hominum
concionatores nos magis agnoscit quam pastores. Alia sunt
permulta, quae cum emendata vehementer cupiamus, nullam
inire possumus rationem, nisi id agatur communi et fide et
studio et industria. O si pura synceraque tandem inter nos
concordia sanciri queat! Quid enim tunc impediret, quominus
publica aliqua synodus cogeretur, ubi singuli, quid
ecclesiis suis maxime conducat, proponerent, ratio
efficiendi communi ratione [CO: deliberatione] dispiceretur,
et, si opus foret, civitates ac principes etiam, mutua et
hortatione se adiuvarent, et authoritate confirmarent? Sed
in tanta perplexitate magis rogandus est dominus, ut viam
expediat. ^&x{      z
^&x ^$Lutheri responsionem ad vos pervenisse admodum benignam et
amicam Pellicanus nobis indicavit; qua Grynaeus sibi multam
spem fieri obtinendae pacis altera ex parte testatur. Sed ea
qualis sit, nondum rescire potuimus. Quae ob propinquitatem
ecclesia[!] nobiscum omnia posset opportunissime
communicare, nullo unquam apiculo nos dignata est. Tu, si
qua se offert occasio, non gravaberis summam saltem nobis
exponere. ^&x{
^&x ^$Farellus te salutat. Salutabis meo nomine non vulgariter
fratres mihi in domino colendos, tuos collegas Pellicanum,
Leonem, Bibliandrum, praeterea Phrisium. Dominus vos omnes
in regni sui propagationem incolumes servet!
^$Genevae, 21. februarii 1538.
<un>Calvinus totus tuus.
<lz>[Adresse .......:] H. Bullingero,
Tigurinae ecclesiae vigilantissimo pastori, fratri et
symmistae mihi observando. Tiguri. ^&x{
</content>
</letter>