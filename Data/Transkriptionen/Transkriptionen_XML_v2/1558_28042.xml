<?xml version='1.0' encoding='UTF-8'?>
<letter id="28042" year="1558" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>4. März 1558</date>
</space_time>
<record>Zürich StA, E II 373, 81. / Orig.(Aut.)</record>
<print>Graub. II, 59 R.</print>
<statue></statue>
<content>
S. D. Nihil habeo, nisi quod d.
Calvinus Geneva nunciat persequtionem contra fideles institui in Gallia; regem tribus cardinalibus permisisse inquisitionem et potestatem cessisse vitae et necis in sanctos absque ulla provocatione.
Orandum est ergo pro fratribus et membris eiusdem corporis.
Alioqui magni apparatus fiunt in Gallia; maximę exactiones quoque fiunt.
Dominus consoletur miseros et adventu suo glorioso dirimat sanguinolentum hoc proelium.
D. Laelius tulit ad me literas has, quas oro
diligenter cures.
Vive et vale.
Quae nuper scribebas, subinde comperior vera esse.
<timestamp>Tiguri, 4. martii anno 1558</timestamp>
<signature>Bullingerus tuus.</signature>
Saluta fratres et amicos omnes.
Praestantissimo viro d.
Ioanni Fabritio, Curiensis ecclesiae fideli ministro, compatri et fratri suo charissimo.
^$Chur.
</content>
</letter>