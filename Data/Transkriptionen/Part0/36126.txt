<?xml version="1.0" encoding="UTF-8" ?>
<letter id="36126">
<nr>36126</nr>
<correspondents>
	<originator>Josua Finsler</originator>
	<addressee>Bullinger</addressee>
</correspondents>
<space_time>
	<place>Biel</place>
	<date>9. November 1566</date>
</space_time>
<vo>Zürich StA, E II 375, 787. / Orig. Aut.</vo>
<dr></dr>
<re></re>
<note></note>
S. Magnopere me literae tuae, reverende pater, exhilararunt, utpote officii ac humanitatis, quibus me semper prosequutus
es, plenissimae. In ipso luctu propter uxoris meae obitum me deprehenderunt ac mirum in modum consolatae sunt; perspexi
enim facile, quam tibi licet absens cordi sim, qui non desinis perpetuo de me meisque omnibus optime mereri. Pro hiis
ergo beneficiis, quibus ego par esse nequeo, deum rogo optimum maximum, ut is tibi vires rependat pro sua benignitate
inexhausta. Remitto illa omnia, quae ad me proxime misisti, festinavi, quantum potui, ut quam ocyssime absolverem.
Postquam enim uxor mea piae memorię diem extremum obiit, aliquantulum plus otii ac minus curarum mihi fuit; deinde
etiam materia ipsa perpetuo me allexit, ut manum amovere non potuerim, donec totam absolvissem; multa mihi in memoriam
rediere, quae .....
</content>
</letter>