<?xml version='1.0' encoding='UTF-8'?>
<letter id="27125" year="1557" lang="lat">
<correspondents>
	<originator>Celio Secondo [=Secundo] Curione [=Curio]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>28. Juni 1557</date>
</space_time>
<record>Autograph: Zürich StA, E II 366, 56.(Siegel...)</record>
<print></print>
<statue></statue>
<content>
Per Christum Iesum S. P. D.
^$Petrus Perna, iam civis Basiliensis, aut Socinus nostram
primam ad Vergerii calumnias responsionem ostendet, venerande
mi domine et frater in domino Bullingere. Res agitur a nostris
hic moderate et pacate. Si Vergerius sibi constare voluisset
in iis, quae vobis promiserat, non laboraremus. sed aere
alieno obstricti, cuius dissolutionem vel maxime pecuniis
abundantes aegre suscipiunt, facile mutantur. Idem hic fecit,
cum eius creditores et in his Oporinus maxime expectarent,
coniecto in me et Gratarolum, quod ante paraverat, venenato
telo repente discessit non tam cito, quam vellemus, forsitan
rediturus. Sed crede mihi de hac sua criminosa accusatione
parvam apud senatum nostrum et academiam gratiam inivit. Verum
his omissis oro te, mi domine et frater colendissime, ut
proximis meis literis respondere non dedigneris neque eum
contemnas, quem semper tibi charissimum esse non obscuriis aut
dubiis signis ostendisti; nullam hic tu vel autoritatis vel
quietis iacturam facies.
^$Vale cum tuis charissimis omnibus.
<timestamp>Basileae 28. iunii 1557.</timestamp>
^$Tuus ex animo ut semper C[oelius] S[ecundus] s[ub]s[cripsit].
<address>
[Adresse ...]: Clarissimo atque optimo viro d. Henricho
[Bu]llingero, Tigurinę ecclesiae antistiti, domino et fratri
colendissimo. Tiguri.
</address>
</content>
</letter>