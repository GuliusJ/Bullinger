<?xml version='1.0' encoding='UTF-8'?>
<letter id="41047" year="1571" lang="lat">
<correspondents>
	<originator>Ludwig Lavater</originator>
	<addressee>Bullinger</addressee>
</correspondents>
<space_time>
	<place>Zürich</place>
	<date>6. Juli [1571]</date>
</space_time>
<record>Zürich ZB, Ms62, 359. / Orig. (Aut.)</record>
<print>1571 cf. Bull. Diar. 106 (B 2 Gyrenbad  4. Juni - 9. Juli).</print>
<statue></statue>
<content>
S. D.   Etsi maxime voluissem ad vos excurrere, tamen febris
partim inclementia partim coeli fuissem prohibitus; febris
vero dei beneficio ieiuniis expugnata recessit. Geneva
accepi literas et partem mei libri, quae non mitto, quia
intra unum et alterum diem ad nos reverteris. Mitto tibi
munusculum et tuis, quod ut boni consulatis rogo; scis enim
istud: in muneribus animum esse optimum. Quid verum
geratur, prorsus ignoro; his enim 15 diebus domo nunquam sum
egressus. Spero me deinceps melius habiturum, ex quo febri
liberatus sum. De reliquis coram. Salutabis omnes; vobis
omnibus precor aquas salubres.
Tiguri  6. iulii.
Puer se abiturum renunciavit tum demum, cum iam itinere
accinctus esset. Salutat vos mea familia.
Filius meus mittit tibi literas, quae vel mortuo possint
risum excutere; optimum esset medicamentum pro
melancholicis.
<signature>T[uus] Lud[ovicus] Lavat[erus].</signature>
Pietate et doctrina praestantissimo viro d. Henrico
Bullingero, patri meo colendo.
</content>
</letter>