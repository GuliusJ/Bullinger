<?xml version="1.0" encoding="UTF-8" ?>
<letter id="20287">
<nr>20287</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>20. Dezember 1550</date>
</space_time>
<vo>Zürich StA, E II 351, 126.</vo>
<dr>St.G. Mitt. 30, S. 897.</dr>
<re></re>
<note></note>
Orig. Aut.
S.  Hoc vespere missae sunt ad celebrem quendam mercatorem
ex nostris literae
mihi inscriptae et certo perlatae nuncio, sed incerto
authore et sine authoris
nomine, in quibus cuius rei admonear, tu ipse videbis, nam
ea causa his meis
inclusas misi, ut et legeres et iudicares. Simulatur quidem
pietatis studium et
amor in patriam nostram; at quia omnia <gr>anonuma</gr>
sunt, valde mihi sunt
suspecta. Fortasse veterator aliquis aut nebulo has nugas
fingere et talis
tragoedię imagine terrere nos adeoque coercere voluit, ne
auxiliis adversum
impios institutis nostros ulla parte coniungeremus; quanquam
interim fatear
prudentiae esse, in tam lubricis exulceratorum temporum
articulis nullam
admonitionem temere reiicere. Sed tuum erit iudicare.  Vale.
 Sangalli,  20. decembris, anno 1550.
Ioachimus Vadianus.
Domino Henrycho Bullingero, suo.
      Tiguri.
</content>
</letter>