<?xml version='1.0' encoding='UTF-8'?>
<letter id="28053" year="1558" lang="lat">
<correspondents>
	<originator>Bullinger</originator>
	<addressee>Friedrich von Salis</addressee>
</correspondents>
<space_time>
	<place>Zürich</place>
	<date>18. März 1558</date>
</space_time>
<record>Chur, StA, Ms. B 1818,9. / Orig.(Aut.)</record>
<print>Graub. II, 65 R.</print>
<statue></statue>
<content>
S. D. Illustris dominus marchio comes Vici a Neapoli, qui hasce tibi, colendissime mi Frideryche offert, Genevae habitat et commendatur mihi de meliore nota a multis viris bonis.
Ego quoque novi ipsum iam annis aliquot; pius est multisque donis instructus; dignus est, quem viri boni iuvent.
Hunc ergo et socero tuo, viro amplissimo d.
Ioanni Traverso, et tibi commendo.
Cuperet recipi in societatem Rhetorum, quo gaudere posset privilegio dominorum (Vene)torum (te in)tercessore Rhetis concesso.
Fac
ergo, mi amice et frater, ut sentiat meam commendationem ipsi fuisse utilem.
Nihil praeterea, quod scribam, habeo; cupio ergo te cum tuis optime valere.
Salvus et incolumis est Ioannes cum Hectore; salutant vos omnes.
<timestamp>Tiguri, 18. martii anno 1558</timestamp>
<signature>Bullingerus tuus.</signature>
Clarissimo viro d.
Friderycho a  Salice, Rheto Samadeni in Ingadina agenti, domino suo colendo et fratri charissimo.
</content>
</letter>