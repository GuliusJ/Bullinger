<?xml version='1.0' encoding='UTF-8'?>
<letter id="35010" year="1565" lang="lat">
<correspondents>
	<originator>Nicolas de la Croix [=Crois, Cruxceus]</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>8. Februar 1565</date>
</space_time>
<record>Zürich StA, E II 359, 3049. / Orig.</record>
<print></print>
<statue></statue>
<note>(Aut.) [eher wohl d.Ganze samt Unterschr.v.d.Hd.e.(Schön)Schreibers.]</note>
<content>
Interpreti nostro iussi, ut te adiret, Bullingere doctissime, meisque verbis plurimam salutem diceret.
Commisi etiam ei, ut, quę acta sunt Lucernae
pontificis
nomine cum Septem Pagis ad fedus aliquod percutiendum convocatis, tibi, quia semper adfuit, de omni re amplissime communicaret.
De bello Svevico et Danico paulo
antea, quam recepissem tuas litteras, intellexeram, quid gestum esset ab utroque exercitu, non tamen ita exacte, quemadmodum scribis.
Nichil apud nos novi,
omnia tranquilla et quieta.
Si quid acciderit, quod me scire oportere dignum iudicabis, rogo, scribito et aliqua honesta usura hominis dignissimi, quemadmodum
tu es, laborem compensabo.
Vale.
Solodurii die octava mensis februarii 1565.
<signature>Tibi deditissimus et perpetuo tuus Cruxceus.</signature>
Ornatissimo atque doctissimo viro domino Bullingero.
        Z......?
(Nicolas de la Croix, Sr.
de Nogent, Abt von Orbais.)
</content>
</letter>