<?xml version="1.0" encoding="UTF-8" ?>
<letter id="38108">
<nr>38108</nr>
<correspondents>
	<originator>Ambrosius Marti</originator>
	<originator>Stephan Willi</originator>
	<addressee>Bullinger.</addressee>
</correspondents>
<space_time>
	<place>Chur</place>
	<date>23. September 1568</date>
</space_time>
<vo>Zürich StA, A 248.2.</vo>
<dr>Gr. III, S. 118.</dr>
Sie danken für eine übersandte "bottschaft sambt den
brieffen". "Demnach, so vil gegenwürtigen handel dess
uffbruchs halbenn selbs antrifft und belangt, sollennd ir
uns gloubenn, das wir unserem bestem vermögen nach darinnen
gehandlet und durch bottschaft und brieff, hin und wider
gesandt, uns so vil bemuͦet, das wir ungezwyfleter
hoffnung sind, es werde sömlich gfarlich unnd unruͦwig
fürnemen kein fürgang habenn. Wöllend ouch umb wolstand und
dess waren gloubens und's gantzenn vatterlands willen je
lenger je mer anhaltenn, damitt obligende gfar vermittenn
und die unseren zuͦ eignem schirmen hinderhaltenn werdend.
     -
So vil aber die legation betrifft, ist uns jetzund
unmöglich, inn yl von derselbigenn z'handlenn; dann onn das,
das die gmeindenn gar wyt von einanderen gelägen, so sind
die bytäg gar und gantz by uns aberkennt, als in denen man
sich sömlicher sachenn halbenn gmeinlich mitt einanderenn
hätte mögenn underredenn. So vil und wyt aber unser
vermögenn langt, wöllend wir gwüss inn disenn hochwichtigenn
und woll zuͦ erwägnen sachenn nitt schlaafenn, sonder
unsers bests vermögens alles das fürsächen und schaffenn, so
zur eren gottes fürdernuss, zuͦ erhaltung unser loblich
fryheit und gmeiner ruͦw und wollfart unsers vatterland,
ja gmeiner loblicher Eydtgnoschaft reicht und dienet."
Chur, den  23. septembris 1568.
Üwer allzyt willige alte und nüwen bürgermeyster zuͦ Chur.
</content>
</letter>