<?xml version="1.0" encoding="UTF-8" ?>
<letter id="29012">
<nr>29012</nr>
<correspondents>
	<originator>Johannes Jung</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>20. Januar 1559</date>
</space_time>
<vo>Zürich StA, E II 375, 560. / Orig. Aut.</vo>
S. in domino.
D. a Rischach<f1>Ludwig von Reischach?<fe> tuę humanitati gratias agit; sed cumd. Paulus a Mülinen nondum adfuerit, se interim deliberaturum de suo negocio recepit.
De puero a Salicibus ego quidem ultro in tui gratiam eius rationem haberem, tametsi procul a me habitet; sed obstant conterranei eius, inter quos ita vivit, ut monitorem alium vix ferat.
Sed efficiam, ut de ipso, si quid opus erit, scias.
De secta Davidica cur scripserim et quid hic agatur, alias fuse scribam; neque enim nunc licet ob silencii fidem; ut autem maxime liceret, prolixius est negocium, quam ut paucis perscribi possit.
Rerum novarum si quid est, a filio accipies; ego ad praesens nihil habeo.
Bene vale.
Basileę 20. ianuarii 1559.
                                                Tuus Io[annes] Iunius[Iungius?].
Ornatissimo virod. Henrico Bullingero, Tigurinę ecclesię pastori vigilantissimo, domino suo venerando ac fratri charissimo.
</content>
</letter>