<?xml version="1.0" encoding="UTF-8" ?>
<letter id="28131">
<nr>28131</nr>
<correspondents>
	<originator>Johannes Jung</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>6. Oktober 1558</date>
</space_time>
<vo>Zürich StA, E II 375, 521. / Orig. Aut.</vo>
Salve et tu iterum, doctissime mihique tot nominibus observande Bullingere, frater charissime.
Accepi per publicum illum urbis vestrę tabellarium epistolam tuam ac sine mora misi, qui ad. Henrico Petro mihi adferrent, quos postulas libros; verum alterum duntaxat mihi misit reliquis codicis Theodosiani omnibus distractis.
Istum porro alterum tectorio munitum per tabellarium mitto, nisi ipse renuat accipere.
De precio rogatus typographus postulat dimidium florenum, quem ego solvam, quamprimum
recuperata valetudine in publicum prodiero.
Hiis coniunctas pridie scripseram missurus per Anglum quendam ad vos profecturum, qui tamen fidem fefellit.
Nunc paulo melius habeo ac meliora etiam spero.
Dominus que de me statuat, ipse novit; fiat voluntas eius.
Si erigat me, scribam fusius; nunc mihi totum librum scripsisse videor.
Bene vale.
Basileę 6. octobris 1558.
                                           Tuus Ioannes Iungius.
Eximio virod. Henrico Bullingero, ecclesię Tigurinę antistiti praeclaro, domino suo colendissimo.
^$Zürich.
</content>
</letter>