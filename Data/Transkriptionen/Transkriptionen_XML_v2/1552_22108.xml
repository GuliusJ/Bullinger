<?xml version='1.0' encoding='UTF-8'?>
<letter id="22108" year="1552" lang="lat">
<correspondents>
	<originator>Wolfgang Musculus</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>12. Mai 1552</date>
</space_time>
<record>ZÃ¼rich StA, E II 360, 179. / Orig.(Aut.)</record>
<print></print>
<statue></statue>
<content>
S. D.  Qui has reddunt, compater in domino charissime,
Augustani sunt, verbi minister unus, literarii ludi magister
alter. Minister verbi literis senatus Augustani est
revocatus, alter hunc comitatur visurus, an et ipse
pristinum illic locum recuperare possit. Haud opus est, ut
eos humanitati tuae commendem, cum alioqui erga fratres
animum benevolum declarare soleas. Vereor, ne non satis
commode propter tumultus bellicos iter hoc conficere queant;
prudentia et circumspectione opus est. Quare te oro, si quid
rationis nosti, qua commodius ac certius proficiscantur,
illis communices.                 Nos hic per gratiam domini
satis tranquille vivimus. Uxor partui vicina est; ora
dominum, ut prospere pariat. Optime vale, compater in domino
charissime. Salutem tuis omnibus,  dominis etiam fratribus
et amicis.
<timestamp>Bernae  12. maii 1552.</timestamp>
W[olfgangus] Musculus, compater tuus in domino.
Celeberrimo theologo m. Heinrycho Bullingero, Tigurinae
ecclesiae pastori vigilantissimo, domino et compatri suo
charissimo.                        Tiguri.
</content>
</letter>