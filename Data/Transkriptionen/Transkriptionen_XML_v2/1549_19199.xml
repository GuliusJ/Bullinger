<?xml version='1.0' encoding='UTF-8'?>
<letter id="19199" year="1549" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>7. August 1549</date>
</space_time>
<record>Autograph: ZÃ¼rich StA, E II 357, 2850.(Siegel...)</record>
<print></print>
<statue></statue>
<content>
S. Hodie denuo adsunt Lausanenses gravissimam intendentes
contra Zebedaeum accusationem. Me tantum non ad insaniam
adigunt. Quid futurum sit, deinceps scribam. Contigit hic mihi
nuncius intra horam discessurus, ut non possim plura. Hoc unum
peto, ut ad meas proxime per Felkium missas tandem rescribas;
dubius enim sum, receperisne eas necne. Scripsi per eundem
senatui, quas literas intercidisse nollem, cum aperuerim eis,
quid mecum hic sit actum. Misi etiam 12 coronatos studiosis
nostris Bernatibus, qui tamen nec ipsi respondent, an receperint
vel non acceperint, unde non modo dubius, sed et anxius et
sollicitus fio. Responde, obsecro; ego enim nondum quicquam
nostris respondi, quamvis spatium illud temporis iam sit lapsum,
quo me responsurum promiseram.
^$Vale. Salutat te cum uxore tua et liberis mea, quae iam triduo
ex angina decumbit. Salutat vos etiam Musculus cum familia sua.
<timestamp>Bernae 7. augusti 1549.</timestamp>
^$Tuus, quem nosti.
<address>:fehlt.</address>
</content>
</letter>