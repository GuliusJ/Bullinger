<?xml version='1.0' encoding='UTF-8'?>
<letter id="32038" year="1562" lang="lat">
<correspondents>
	<originator>Francis Russel (Earl of Bedford)</originator>
	<addressee>Bullinger</addressee>
	<addressee>Rudolf Gwalther</addressee>
</correspondents>
<space_time>
	<place>London</place>
	<date>16. März 1562</date>
</space_time>
<record>Zürich StA, E II 375, 691. Orig. (aut.Unterschr.)</record>
<print>Ep.Tig. II, S. 38f.</print>
<statue></statue>
<content>
S.P.D.  Ioannem Henricum, quem vestris mihi literis tantopere commendastis, cum vestra tum eius causa lubenter vidi.
Mansit circa septem menses cum vice-camerario serenissimę reginę, apud quem ego ad tempus locarem, ut nostram aulam et mores facilius cognosceret.
Optassem equidem illum ad maiora promotum, atque id efficere studui: sed doleo statum nostrarum rerum huiusmodi esse, ut hoc, his pręsertim temporibus.
magis optari quam sperari possit.
Haec autem cum plurimorum experientia satis et nimium vera esse animadverteret, ex aula discessit, suisque sumptibus Londini hucusque mansit.
Hic se honeste gessit, summaque cum probitate atque modestia.
Cęterum quod eius rebus hic non melius consultum sit, potius temporum difficultati quam amicorum voluntati attribuendum.
Quod ad religionem regnique statum attinet, hic omnia dei gratia quiete (ut antea) et pacate geruntur, semperque subinde meliora speramus.
Idem quoque vobis et ecclesiis vestris ut perpetuo sit, deum oro.
Bene valete cum universa dei ecclesia.
<timestamp>Londini,  16. die martii, 1562.</timestamp>
<signature>Vestrę pietati addictissimus, F. Bedford.</signature>
<address>
Clarissimis viris d.
Henrico Bullingero, et d.
Rodolpho Gval[tero, fid]elissimis ecclesię Ti[gurinae m]inistris.
^$Tiguri
<fn>(Text v. Joh. Herinr. v. Ulm geschr., mit Unterschr. aut.)</fn>
</address>
</content>
</letter>