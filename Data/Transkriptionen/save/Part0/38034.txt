<?xml version="1.0" encoding="UTF-8" ?>
<letter id="38034">
<nr>38034</nr>
<correspondents>
	<originator>Johannes Haller</originator>
	<addressee>Bullinger.</addressee>
</correspondents>
<space_time>
	<place>Bern</place>
	<date>2. April 1568</date>
</space_time>
<vo>ZÃ¼rich StA, E II 370, 396.</vo>
<dr></dr>
<re></re>
<note></note>
S.  Accepi tuas et puto te meas quoque interea accepisse.
Diarium seu itinerarium illud Neocomense non misi; vidi
Gallicum exemplar satis prolixum, et quod nihil fere
continebat, quod esset alicuius momenti. Interea literas,
quas Neocomo et Geneva accepi, misi. Nunc nihil habeo, nisi
quod omnia de pace facta personant. Sed ego nihildum certi
affirmo; necdum enim, quibus conditionibus inita sit,
audivi. Rediit ex castris consul Friburgensis Praromanus,
quem audio hodie hic affuturum; is forte certi aliquid
adferet. Quicquid cognovero, ad te perscribam. De valetudine
mea et nostrorum ex fratris literis cognosces. Ego plura iam
non possum propterea, quod festinante nuncio ad negotia
publica avocor.
Proinde bene vale; dominus te servet incolumem diutissime!
Saluta tuos omnes meo nomine; salutant te nostri quoque.
Bernae  2a aprilis 1568.
I[ohannes] Hallerus tuus.
[Adresse fehlt.]
</content>
</letter>