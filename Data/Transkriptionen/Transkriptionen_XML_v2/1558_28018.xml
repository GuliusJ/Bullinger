<?xml version='1.0' encoding='UTF-8'?>
<letter id="28018" year="1558" lang="lat">
<correspondents>
	<originator>François [=Franciscus, Franziscus, Franz] Hotomannus [=Hotman]</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>17. Januar 1558</date>
</space_time>
<record></record>
<print>Ep.Hot. IV p.15.</print>
<statue></statue>
<content>
Fr. Hotomanus S. D.
Reverende pater, quum in moerore essem propter morbum uxoris meae, quae mihi superiore nocte filiolam peperit, ecce mihi d.
Zanchus literarum ad se tuarum partem illam ostendit, in qua librum Institutionum ab amplitudine tua mihi commodatum repetebas.
Hoc cuiusmodi esset valde sum admiratus et an d.
Wolphius tibi non renunciasset sibi eum ante menses tres redditum a d.
Bernardo Bertrando Gallo, qui mense octobri illuc profectus a vobis convivio est exceptus: praeterea an tibi et d.
Petro Martyri
Italo duo iurisconsulti literas meas ante menses totidem non reddidissent, quibus denunciabam me brevi librum remissurum.
- - - - - - - - - - - - - - -  - - - - - - - - - - Dabo cras operam ut d.
Bernardus sua manu mihi testimonium tradat.
Hodierno die nuncius allatus est Caletum a Gallo captum.
Senatus noster decrevit ut consultis prius principibus Germanis Helvetios theologos ad conventum aliquem evocarent, in quo res sacramentaria componeretur.
Anabaptistae a nostris paulatim expelluntur.
Episcopus Monasteriensis episcopatum suum in manus suorum canonicorum resignavit, quum diutius illorum impietatem ferre non posset.
Ii eodem die alterum crearunt.
- - - - - - - - - - - - - - -

<timestamp>Argent. 17. ian. 1558.</timestamp>
<address>
Clarissimo et spectatissimo viro d.
Henrico Bullingero theologo excellenti et pastori ecclesiae Tigurinae fidelissimo parenti meo venerando.
</address>
</content>
</letter>