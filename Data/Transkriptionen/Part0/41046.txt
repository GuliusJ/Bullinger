<?xml version="1.0" encoding="UTF-8" ?>
<letter id="41046">
<nr>41046</nr>
<correspondents>
	<originator>Ludwig Lavater</originator>
	<addressee>Bullinger.</addressee>
</correspondents>
<space_time>
	<place>Zürich</place>
	<date>[Ende Juni / Anfang Juli 1571]</date>
</space_time>
<vo>Zürich ZB, Ms F 62, 360. / Orig. Aut.</vo>
<dr></dr>
<re></re>
<note></note>
S.  Quo in statu res vestrae sint, ex Cornero et Verena
intelligere potuisti, quorum ad nos adventus mihi meisque
omnibus gratissimus fuit. Quanquam vero apud nos interea
nihil acciderit, cuius te certiorem fieri aliquid intersit,
tamen nolui hunc absque meis ad te venire. Addendas putavi
felicis mei literas, quae praeter salutationem nihil
continent. Gratulor novis praefectis. Utinam in quaestoris
locum bonus succedat, cuius opera in comitiis reipublicae et
ecclesiae plurimum prosit! Reliqua ex Brisachero. Vale cum
tuis omnibus nostroque Simlero, Viccio et reliquis, quos
opto optime valere.
Tiguri die Mercurii, quo capituli Liberę provinciae
fratres omnes expecto.
T[uus] L[udovicus] L[avaterus].
Reverendo virod. Henrico Bullingero, ecclesiae Tigurino
fido pastori, socero suo colendo.
Während Bullingers zweitem Aufenthalt im Gyrenbad, denn
Verena Bullinger[richtig wohl: Zwingli!] war mit dabei. Auch kehrte er nicht (wie
1567) auf die Ratswahlen zurück.
[HBD 90, 27-31;  106, 7-10].
</content>
</letter>