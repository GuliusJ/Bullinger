<?xml version='1.0' encoding='UTF-8'?>
<letter id="37119" year="1567" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Zürich</place>
	<date>17. Oktober 1567</date>
</space_time>
<record>Zürich StA, E II 342a, 505. / Orig. (Aut.)</record>
<print>Gr. III,  35f. R.</print>
<statue></statue>
<content>
S. D.  Quae habeo aliunde ex locis et ab amicis meis
pluribus hic communico. Oro, ut vehementer horteris omnes ad
poenitentiam et preces; nam tempestatem non modicam
ingruituram spero. Dominus misereatur nostri. Saluta
consules et d. Carolum. Quum res sic habent ut et fides
fidelesque et Galliae nobiles cum principibus sint
debellandi, non imprudenter facerent, si militem Rheti non
concederent nisi prius edocti bene de fine et consilio
belli. Karolus V., cum Germaniae principes bello opprimeret,
semper in ore habebat: "Es ist nitt umb den glouben zuͦ
thuͦn, sunder umb die ungehorsammen." Multos habet ille
discipulos, qui idem nunc quoque obganniunt. Utinam viverent
pacifice et non audirent cardinales et episcopos, apud quos
nulla fides nec pax! Dominus misereatur nostri et servet
te!
Tiguri, 17. octobris, festinantissime. Plura essent
scribenda, maxime de praefecto Durgaviano, qui Mauritium
Scherwolff vinctum tenet; sed ocium non est. 1567. Hortare
omnes serio ad poenitentiam et preces.
<signature>Bullingerus tuus.</signature>
[Ohne Adresse.]
</content>
</letter>