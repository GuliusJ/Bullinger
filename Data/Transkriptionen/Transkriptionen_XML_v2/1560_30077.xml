<?xml version='1.0' encoding='UTF-8'?>
<letter id="30077" year="1560" lang="lat">
<correspondents>
	<originator>Bullinger</originator>
	<addressee>Friedrich von Salis</addressee>
</correspondents>
<space_time>
	<place>Zürich</place>
	<date>4. Mai 1560</date>
</space_time>
<record>Zürich ZB, Ms D 1818, 27. / Orig.(Aut.)</record>
<print></print>
<statue></statue>
<content>
S. D. Accepi literas tuas, clarissime Frideryche, ac ostendi etiam amplissimo consuli, quae scribebas de 20 000, qui conscribi dicantur Mediolani, forte Tripolim ducendi.
Cupiunt illi audire, si quid certius, quo ducendi sint, intellexeris; puto enim nobis Helvetiis invigilandum rebus nostris diligenter, cum non desint, qui affirment nescio quas practicas contra nos esse contextas.
Ex Anglia audimus procedere feliciter religionem, sed vereri multos, ne propter vicinum bellum Scoticum inplicanda
sit et Anglia.
Ex Gallia nihildum certi habemus, quomodo composita sit seditio a nescio quibus commota contra Guysianos.
Tu forte nunc certiora habes.
Valemus hic recte satis et cupimus te, tuos et omnes amicos et fratres nostros recte valere.
<timestamp>Tiguri  4. maii 1560.</timestamp>
Festinantissime scripsi, quod tardius audiverim hunc Iordanem nostrum adesse, quem tibi commendo.
<signature>Bullingerus tuus.</signature>
Clarissimo viro d.
Friderycho a Salice, commissario com[itatus] Clavennensis amplissimo, domino suo colendo et fratri charissimo.
</content>
</letter>