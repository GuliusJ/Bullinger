<?xml version='1.0' encoding='UTF-8'?>
<letter id="30116" year="1560" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>7. Juli 1560</date>
</space_time>
<record>Zürich StA, E II 370, 267. / Orig.(Aut.)</record>
<print></print>
<statue></statue>
<content>
S. et pacem a domino.
Iuvenes isti pii et docti d.
Melanchthonis piae memoriae auditores et discipuli fuerunt.
Alter illorum Titus Amicinus nomine Coronensis Transsylvanus patria est, alter vero Ioannes Ferinarius Novoforensis Silesianus<f1>s.
Manfred P. Fleischer, Späthumanismus in Schlesien, S. 126f u.
Reg.</f1>. E Wittenberga vivente adhuc Philippo discesserunt et per Belgas profecti Galliam perlustrarunt, ex qua se nunc in has regiones ad ecclesias nostras invisendas conferunt.
Pie et bene sentiunt de ecclesiis nostris et earum doctrina sic a praeceptori suo, ut ipsi
praedicant, instituti.
Non dubito, quin illos pro humanitate solita liberaliter et honorifice sitis excepturi.
Nos quoque ipsis praestitimus, quod potuimus.
Habent illi secum historiam tumultus Gallici impressam, quam si prius non videris, libenter tibi communicabunt.
Quod alias scribam, non habeo.
Expectamus, quid nostri ex comitiis Badensibus afferant.
Dominus Wurstenbergerus valde praedicat vestram liberalitatem et honorificentiam.
Quae tractentur ab adversariis consilia, non ignoras; sed non
dormitat, qui custodit suos; ipsi sit laus in aeternum! Dissipet deinceps quoque dominus consilia Ahitophelium, quod et faciet.
Bene vale cum tuis omnibus, quibus una cum fratribus et symmystis omnibus salutem dicas meo nomine.
<timestamp>Bernae  7. iulii 1560.</timestamp>
I[oannes] H[allerus] tuus perpetuo.
Clarissimo viro d.
Heinrycho Bullingero, Tigurinae ecclesiae pastori fidelissimo, domino et compatri suo perpetuo observando.
</content>
</letter>