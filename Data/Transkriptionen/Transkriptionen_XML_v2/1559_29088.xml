<?xml version='1.0' encoding='UTF-8'?>
<letter id="29088" year="1559" lang="lat gr">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>7. Juni 1559</date>
</space_time>
<record>ZÃ¼rich StA, E II 336a, 358 (neu: ...) / Orig.(Aut.)</record>
<print></print>
<statue></statue>
<content>
S. Polonus hic praesentium lator istuc profecturus cupivit se t[uae] h[umanitati] commendari, quod ut facerem, haud gravatim impetravit.
Vir est optimus, quantum ego pervidere potui, doctrina non poenitenda, candore et synceritate singulari praeditus.
Theologica studia religiose sectatur, quo praestare olim ministrum ecclesiae non erubescendum possit.
Excipies ergo eum pro consueta humanitate et pietate tua.
Davidici Brabanti die hesterna coram refertissimo ecclesiae coetu
errorem et impietatem abiurarunt et reconciliati sunt ecclesiae.
Historiam rei gestae ex hoc, quem commendo, si libebit, prolixe cognosces, ut qui <lang lang="gr">aytvpths</lang> interfuit.
Articulos mittere decreveram ex libris autoris hinc inde descriptos, sed ad manum in praesentia non erant; ubi recepero, mittam prima occasione.
Ex comiciis nihildum certi audimus; fama tulerat a Gallo imperio restitutum iri Metas et alia, quae imperio abrepta teneat; sed quid futurum sit, ignoratur.
Philippum etiamnum
copias habet nec persolutas; speciem existimant dilatam solutionem esse, qua moliantur nova consilia.
Si quae tu habes ab amicis, rogo, communica.
Vale in Christo Iesu cum uxore et tuis omnibus.
Basileae 7a iunii anno 1559.
Articulos Davidicos praesentium lator communicabit.
<signature>Tuus Sulcerus.</signature>
Clarissimo viro d.
Heinricho Bullingero domino et fratri colendissimo et charissimo suo.
</content>
</letter>