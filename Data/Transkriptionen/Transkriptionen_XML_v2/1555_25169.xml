<?xml version='1.0' encoding='UTF-8'?>
<letter id="25169" year="1555" lang="lat gr">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>9. Oktober 1555</date>
</space_time>
<record>ZÃ¼rich StA, E II  371, 664. / Orig.(Aut.)</record>
<print>Ep.Calv. 2317 (XV, 811f)</print>
<statue></statue>
<content>
S.  De Genevatum statu auspicatiora acceperam, sed a cive
Genevate, qui sinistra forte avis de patria sua esse noluit.
Satis autem et nimium vera esse credo quae scribis, quod
urbis eius ingenium nonnihil habeam perspectum, acre et
insatiabilis* (* a.R.: ... .. insanabilis) propemodum
vindictae, tum ad suspiciones vehementer propensam, si
importunius exagitetur. Bernam tamen rationem moderationis
et gravitatis habituram spero, neque commissuram facile ut
societas utrique reipublicae necessaria dissiliat, utcunque
apud illos sint qui frigidam suffundant, iique tales qui iam
ante non <lang lang="gr">bebrazein</lang> visi sunt. Placet tamen quod
vester clarissimus senatus hoc incendium non negligat,
matureque de sopiendo cogitet priusquam invalescat flammis
tecta lambentibus resticntionem omnem recusaturum. Utinam
vero falsum deprehendatur quod Calvino nostro impingitur, de
persuasis ad falsi criminis confessionem vinctis per
promissam securitatem. Id enim hic publice et apud primos
ceu testatissimum indicatum fuit. In iurisiurandi negocio
adparet, quam se omnes in partes vertat humanna prudentia,
quo hominibus pariter et deo placere possit, et qualecunque
hoc est medium, certe scandalo cariturum non est neque dei
offensa, quantum ego intelligo. Sed forte ne id quidem locum
apud confoederatos inveniet. Novi apud nos nihil est
prorsus, nisi quod in Pedemontio Hugius, consul Lucernanus,
diem obiisse fertur. Sed vale in Christo Iesum cuius te
gratiae unice commendo. Basileae  9. octobris anno 1555.
<signature>Tuus Sulcerus.</signature>
Saluta tuos symmistas, Ochinum item et Socinum.

Viro praestantissimo d. Heinricho Bullingero domino et
symmistae colendissimo  suo.
</content>
</letter>