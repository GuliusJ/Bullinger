<?xml version='1.0' encoding='UTF-8'?>
<letter id="36021" year="1566" lang="lat">
<correspondents>
	<originator>Bullinger im Namen der Prediger von Zürich</originator>
	<addressee>die Prediger von Basel</addressee>
	<addressee>die Prediger von Schaffhausen</addressee>
	<addressee>die Prediger von Mülhausen</addressee>
</correspondents>
<space_time>
	<place>Zürich</place>
	<date>13. Februar 1566</date>
</space_time>
<record>Zürich StA, E II 371, 1057. / Kopie v. Jos. Simler</record>
<print></print>
<statue></statue>
<content>
S. D.  Mittimus ad vos, honorandi domini et fratres charissimi, dilectum fratrem et fidelem symmistam nostrum d.
Rodolphum Gvaltherum, qui vobis bona fide exponet consilium et institutum nostrum idque non sine boni amplissimi
magistratus nostri voluntate. Commendamus hunc vobis quam possumus fidelissime et oramus vestram pietatem humanitatemque
per dominum nostrum, ut in hoc negotio vos exhibeatis, sicut decet fideles et concordię veritatisque simplicis
studiosos dei et ecclesiarum ministros. Erit hoc deo volente vinculum, quo mutuum constringemur charitate et amicicia,
nullis unquam temporibus rumpendum. Cessabunt simul suspitiones omnes, et praecludetur via futuris alioqui
contentionibus et dissidiis. Amate nos, fratres vestri amantissimos. Vivite in Christo et valete; orate pro nobis
dominum.
<timestamp>Tiguri  13. februarii 1566</timestamp>
Vester ex animo totus Heinrychus Bullingerus
omnium pastorum, concionatorum professorumque,
ministrorum Tigurinę ecclesię, nomine.
Dar. v. Bull.s Hd.:  "Ministris ecclesiarum Basileensis, Schaffhusiensis et
Mylhusianorum."
</content>
</letter>