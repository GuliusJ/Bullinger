<?xml version='1.0' encoding='UTF-8'?>
<letter id="19210" year="1549" lang="lat">
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>14. August 1549</date>
</space_time>
<record>Autograph: Zürich StA, E II 342, 234.(Siegel...)</record>
<print>Ep. Calv. 1239 (XIII, 349f)</print>
<statue></statue>
<content>
S. D. Tuas desiderio magno expectamus, dilecte frater
Calvine. Speramus enim te accepisse nostras literas et nostrum
intellexisse consilium. Quae tu in postremis tuis scribebas de
adiiciendis nonnullis aliis declarationi nostrae, expendemus ubi
habuerimus tuum responsum ultimum. Tunc enim de omnibus et
singulis fiet generalis consultatio. Mature accipies
responsionem et sententiam nostram. Vide autem ut tuas credas
nunciis fidelibus. Videntur enim diu haerere et quasi neglectae
iacere in itinere.
^$Hunc D. Guilhelmum Plancium, quondam professorem Lutetianum,
patria Gallum, virum et doctissimum et piissimum tuae humanitati
tanquam me ipsum commendo.
^$Vale, una cum fratribus omnibus, praesertim D. Nicolao
Gallasio.
<timestamp>Tiguri 14. augusti anno 1549.</timestamp>
<signature>Bullingerus tuus.</signature>
<address>
[Adresse ...]: Clarissimo viro D. Ioanni Calvino Genevensis
ecclesiae fidelissimo ministro domino et fratri colendissimo
suo.
^$
</address>
</content>
</letter>