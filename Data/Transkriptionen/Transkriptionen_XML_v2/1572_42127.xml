<?xml version='1.0' encoding='UTF-8'?>
<letter id="42127" year="1572" lang="lat">
<correspondents>
	<originator>Thomas Erastus</originator>
	<addressee>Bullinger</addressee>
</correspondents>
<space_time>
	<place>[Heidelberg]</place>
	<date>[bald nach 19. August]</date>
	<date>[vor 7. September 1572]</date>
</space_time>
<record>ZÃ¼rich StA, E II 361, 79. / Orig.(Aut.)</record>
<print></print>
<statue></statue>
<content>
S. D.   Nisi post abitum Thretii literae mihi ab Evichio
redditae fuissent, quas
vobis mitti petit, nunc nihil scripsissem, quia nihil est,
quod scriptione
videatur dignum. Misit etiam nunc d. Ursinus ad me inclusas,
in quibus de rebus
Witebergensium ad te perscribit. Inter caetera scribit ad me
Evichius: "
Tigurini nostri quoque nihil hisce nundinis praeteritis
scripsere, quod equidem
sciam; quae res non parum me angit. "Res enim soliciti et
plena timoris amor."<f1><a>Ovid,</a> Heroides, 1, 12.</f1>
Praecipue autem me accenderant novorum quorundam
commentariorum mentiones et
pollicitationes. Quid acciderit, nescio et metuo; nam per
bibliopolas nihil
adhuc intelligo." Item: "Apud nos parum est, quod tibi
gratum auditu fuerit,
nisi quod concordia religionis pene nobis modo sit integra,
etsi nondum, quam
debuit, fructuosa." Haec festinanter scribere libuit, ut me
usque vestri memorem
esse videatis.   In Christo domino nostro felicissime
valete. Amen.
<signature>Thomas Erastus, totus tuus.</signature>
Ornatissimo viro d. Henrico Bullingero, Tigurinae ecclesiae
pastori primario, domino suo instar patris honorando.
</content>
</letter>