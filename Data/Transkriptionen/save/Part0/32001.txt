<?xml version="1.0" encoding="UTF-8" ?>
<letter id="32001">
<nr>32001</nr>
<correspondents>
	<originator>Peter Martyr Vermigli</originator>
	<addressee>Bullinger</addressee>
</correspondents>
<space_time>
	<place>(Zürich</place>
	<date>Januar 1562)</date>
</space_time>
<vo>Zürich StA, E II 371, 908. / Orig. Aut.</vo>
<dr>Ep.Calv. 3691 (XIX, 244f)</dr>
Mihi quemadmodum tibi, charissime compater, videtur, ut, quantum fieri potest, a commercio talium virorum abstineatur.
Basileę res non parum turbavit neque disputando tueri potuit dogmata, quę profitebatur.
Deinde, ut ipse dixisti, si doceat Losannę, dissidium inter Bernates et Genevates vehementer recrudescet.
 At si evitari non potest, quin recipiatur, confessio ab eo exigenda est clara, perspicua et aperta, pręsertim de iis capitibus, quorum suspitione laborat.
Primum legantur eius annotationes in caput ad Romanos, quas Basilienses expungi voluerunt nec in libris posthac vendendis passi sunt inseri.
Ibi statuit omnes homines prędestinatos esse ad ęternam vitam.
Vult item multa fieri contra dei prędestinationem.
Plus ęquo tribuit libero arbitrio.
Hęc omnia, cum ibi tum alibi diligenter
expendantur in eius adnotationibus.
In epistolam ad Corinthios posteriorem in cap. 10. ita fidem et religionem liberam facit, ut videatur nolle quicquam pęnę in hęreticos posse statui.
De iustificatione per fidem solam dicitur non recte sentire.
Prędicatur etiam docere eam perfectionem in hac vita obtineri, ut operibus legi dei satisfaciamus.
</content>
</letter>