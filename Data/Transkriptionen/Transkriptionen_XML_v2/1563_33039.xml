<?xml version='1.0' encoding='UTF-8'?>
<letter id="33039" year="1563" lang="lat">
<correspondents>
	<originator>Charles de Jonvilliers</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>9. april 1563</date>
</space_time>
<record>ZÃ¼rich StA, E II 368, 279. / Orig.(Aut.)</record>
<print>Ep.Calv. 3930 (XIX, 693f)</print>
<statue></statue>
<content>
S. Quum literas tuas, vir clarissime, perlegissem non satis
assequutus sum statim quid velles, dum mihi gratias agis quod
dictata d.
Calvini excipio, et ad vos mitto.
Et certe mirabar
vehementer quorsum spectares.
Sed ubi paulo post accepi literas
Trecii nostri, quibus nullam mentionem facit illius scripti quod
miseram, tunc demum venit in mentem, me lapsum fuisse nimia
festinatione in complicando fasciculo.
Nam quum Trecius literis
suis me obnixe rogasset, ut si quid d.
Calvinus in primum cap.
Ezechielis disseruisset de personis divinis, quod Polonis usui
esse posset, ad se mitterem, curavi exscribendum, quod ea de re
ex eius praelectione exceperamus, ut Trecii desiderio
satisfacerem.
Quia vero multis literas et scripta prae manibus
habebam quum fasciculum complicavi festinanter, suspicor me
scriptum illud literis tuis attexuisse quod volebam literis
Trecii involvere.
<timestamp>Genevae, 5. idus aprilis 1563</timestamp>
                                             Car.
Ionvillaeus tui
observantiss.
Clarissimo viro d.
Henrico Bullingero ecclesiae Tigurinae pastori
fidelissimo mihi plurimum observando.
Tiguri.
</content>
</letter>