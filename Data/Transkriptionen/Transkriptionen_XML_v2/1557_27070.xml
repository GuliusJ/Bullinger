<?xml version='1.0' encoding='UTF-8'?>
<letter id="27070" year="1557" lang="lat">
<correspondents>
	<originator>Friedrich von Salis</originator>
	<addressee>Bullinger</addressee>
</correspondents>
<space_time>
	<place>Samaden</place>
	<date>28. April 1557</date>
</space_time>
<record>Autograph: ZÃ¼rich StA, E II 338, 1549.(Siegel...)</record>
<print>Gr. II, 5. R.</print>
<statue></statue>
<content>
Domino Bullingero, suo amicissimo et colendissimo,
Fridericus a Salice S. D.
^$Ante decem vel circa dies scripsi tibi, mi domine Bullingere,
nuncque fortassis scriberem profusius sed, quominus id faciam,
in causa est praesentium latoris acceleratio; itaque
brevitatem boni consules. Quod autem nunc enixe abs te peto,
mi domine Bullingere, hoc est, ut, si idem praesentium lator,
qui est d. Apollonius Merenda Neapolitanus, qui evangelii ergo
exteras accedere nationes patria expulsus sua cogitur, tua
opera vel favore aliqua in re egeat, eum pro tua, qua erga
omnes pios humanitate uteris, habeas commendatum facturus ea
in re mihi certo rem apprime gratam.
^$Caeterum, mi domine Bullingere, novi, quod ad te scribam,
nunc nihil habeo, atque si tua praestantia quid habuerit, ut
me, cum prae ocio liceat, participem facias, rogo.
^$De filiolo meo, quem scripseras te ad Thermas ducturum, alias
scripsi tibi committens, ut, quod videatur esse agendum pro
pueri incolumitate conservanda, id facias. Ego deo favente
post elapsas nundinas Churienses proxime instantes te accedam,
et si quid fuerit pro puero meo erogatum, tunc etiam prompte
rependam. Insuper eum tibi commendo ulterius, quippe cum sciam
tibi esse commendatissimum. Sed quidem rogo enixe, ut
honestissimam coniugem tuam ac totam familiam tuam ac denique
etiam filium meum salutes ac eidem filio meo dicas nomine meo,
quod rogo maxime et obsecro, ut tibi tuisque omnibus sit
obsequens ac in studiis suis diligens, ita ut, cum advenero,
et a te tuisque omnibus eum laudari sentiam, id quod mihi erit
summe gratum. Vale multum, mi domine, meque tibi commendatum
habe et etiam me excusatum habe, quod usque adeo inculte
scripsi, imo potius inconsiderate profudi, indque latoris
effecit importuna acceleratio.
<timestamp>Datum Samedeni 28. aprilis 1557.</timestamp>
^$Idem qui supra tibi deditissimus Federicus a Salice.
<address>
[Adresse ...]: Evangelii professori longe omnium maximo
domino Henrico Bullingero, domino [et] patrono meo summe
colendo [et] observando. Tiguri.
</address>
</content>
</letter>