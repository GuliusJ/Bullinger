<?xml version='1.0' encoding='UTF-8'?>
<letter id="44081" year="1574" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>13. September 1574</date>
</space_time>
<record>Zürich StA, E II 376, 226. / Orig.(Aut.)</record>
<print>Gr. III, 504 R.</print>
<statue></statue>
<content>
S. Colendissime d. pater, coram mihi nuper retulit
Franciscus Bettus, quaedam de
negotio numario idque tuo nomine et mandato. Ego utrinque
gaudebam et quod spes
esset quaedam et quod d. Bettum istum, quem de facie
hactenus non noveram, coram
intueri concedebatur cumque illo quaedam conferre, cum ex
quorum numero et
ordine sit, nondum mihi exciderat. Dolebam autem, quod te
infirmiorem esse in
dies affirmabat; deus optimus maximus dolores tibi et
cruciatus tuos mitiget
teque nobis omnibus quam diutissime conservet, doctorem et
venerandum patrem,
incolumem. Quae interea ex Italia sunt nunciata, celare vos
nolui, maxime cum
haec d. Lentuli beneficio pernoscamus, qui tuam
amplitudinem, sanctissime d.
pater, etiam atque etiam salvere iussit. Tuo favori paterno
me totum humillime commendo.
Ocyus ex Curia nostra 1574.  13. septembris.
Tui praeclarissimi nominis studiosissimus Thobias Eglinus.
Omni virtutis, pietatis et doctrinae genere praeclarissimo
amplissimoque viro d.
d. H. Bullingero, Tigurinę ecclesiae antistiti primario
et fidelissimo, d. suo
singulari observantia colendissimo.
                              Zürich.
</content>
</letter>