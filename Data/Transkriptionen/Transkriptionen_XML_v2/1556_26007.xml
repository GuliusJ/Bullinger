<?xml version='1.0' encoding='UTF-8'?>
<letter id="26007" year="1556" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Saanen</place>
	<date>15. Januar 1556</date>
</space_time>
<record>Autograph: Zürich StA, E II 359, 2954.(Siegel...)</record>
<print></print>
<statue></statue>
<content>
S. Forte inveni Tigurinum hunc hic apud Sanenses. Non potui
ergo intermittere, quin per ipsum ad te vel unum verbum
scriberem, praesertim ut te gaudii mei participem facerem; scias
enim recte hic succedere omnia per domini gratiam. Idola omnia
sublata sunt, et sacrificuli discesserunt, et pulchre se populus
evangelicę disciplinae accommodare velle videtur. Rudia quidem
adhuc sunt omnia; sed bene spero. Quando Bernam reversurus sim,
adhuc nescio; expecto, quando mittatur certus aliquis pastor,
qui huic ecclesiae praesit. Plura propter multa negotia non
possum. Tu pauca hęc boni consule et ad me quoque scribe, si
quid habes novi. Saluta familiam tuam omnem, fratrem quoque
meum, cui nunc non vacat scribere, fratres denique ac symmystas
omnes. Salutat te praefectus noster d. Ioannes Rodolphus a
Gravenried.
<timestamp>Sanae 15. ianuarii 1556.</timestamp>
^$Io[annes] Hallerus tuus.
<address>
[Adresse ...]: Clarissimo viro d. Heinrycho Bullingero,
Tigurinae ecclesiae pastori fidelissimo, domino ac compatri
charissimo et colendissimo suo. Zürich.
</address>
</content>
</letter>