<?xml version='1.0' encoding='UTF-8'?>
<letter id="18184" year="1548" lang="lat">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Gallen</place>
	<date>8. August 1548</date>
</space_time>
<record>Autograph: Zürich StA, E II 351, 77</record>
<print>St. G. Mitt. 30, S. 743f.</print>
<statue></statue>
<content>
S. Mitto ad te bona fide scriptarum literarum exemplum, quo intelliges, quibus
modis et veteribus privilegiis principum expoliarint Caesarei meritissimam de
maioribus suis urbem, Carolus et libertatis specie nova eos et multis saeculis
inaudita servitute gravarit, im[m]o et damnarit, paucorum hominum in gratiam,
qui aristocratiam sibi offerri sunt passi, quae nescio an holigarchia sit magis.
Certe fenestram magnam aperit proditionibus noscendis et nunc primum manu
prehendendis, quae non unam modo urbem ante habito et perpesso bello perdidere
et religionis puritatem subverterunt protinus. Sed de hoc alias.
^$Constantienses tandem domini gratia ad sanguinem usque restiterunt, amissis
plusculis honestis [s]imis viris, sed pro patria mortuis, ut hoc modo oppeciisse
quam superstitem esse multis modis sit optabilius. Dabit illis gratiam Deus,
qua quam multis vel hoc solo facinore exantlato longe erunt chariores quam ante
unquam. Huius diei meridie Lindavii pransi sunt Thomas Blaurerus, Hieronymus
Hirussius et tribunus Labharterus, ex Augustana illa catasta tandem dimissi.
Recta erant Constantiam per Ravenspurgam ituri; at ubi obsidionis et simul
susceptae cladis mature et praeter opinionem admoniti sunt, in montana sese
receperunt et ex Isna Lindavium venerunt hodie mane. Non dubito autem, quin,
myoparone delati, iam nunc suos Constantię solentur et animent. Ferunt autem,
Caesarem brevi Augusta abiturum, sed ignorari, quorsum sit cum plaustris illis
suis factionum et artium repturus.
^$Ex Habio intelliges, quo viro nobiscum Antronius egerit; turpissime caussa
cecidit.
^$Wir habend seinem gesandten vor ainem erbaren radt alhie dermaßen den stoub
von den oren geblaßen, das er seinem zuͦsagen nach khainen beystand weyter
seinen underthonen zuͦ Baden hat laisten wellen, und die selbigen ouch gar nit
mer (wie sy veranlasset worden) zuͦ Baden erschinen sind. Welte gott, daß er
nun mit uns in das recht stuͤnd, wo wurd man schöne zotten hören. Vere, vere
indigna est bestia illa bonorum hominum favore, certo conscia perniciosarum
factionum. Sed alio tempore plura. Iam isthec ut illinerem magis, quam
scriberem, vix vacabat. Vale.
^$Sangalli, VIII^#'o. die Augusti, anno MDXLVIII.
<signature>Vadianus.</signature>
<address> Domino Henrycho Bullingero, suo. Tiguri.</address>
</content>
</letter>