<?xml version='1.0' encoding='UTF-8'?>
<letter id="31173" year="1561" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>11. November 1561</date>
</space_time>
<record>Zürich StA, E II 376, 27.</record>
<print>Graub. Bd.II, S 347.</print>
<statue></statue>
<content>
S. Tuas, reverende pater, hodie accipio primum; timeo autem nostros mercatores discessisse iam, ideoque haec scribo, antequam d. Petri Martyris epistolam legerim.
De Venetis certa habebimus in nostris nundinis; expectatur etiam d. Fridericus a Salicibus, qui mecum Ilantii fuit et recepit se ipsum scripturum; iniunxit mihi, ut se tibi plurimum commendarem; ego autem oblitus sum facere in tanta negotiorum turba.
Tua tamen omnia, quae communicanda fuerunt, fidelissime communicavi.
Caetera tua remittam post 8 dies, si vixero; nunc novi nihil; appono schedam, ut legas.
Der von Sax ist hye durch gefaren, vermeint, dienst by den Venedigeren ze erlangen; er zwyflet aber nach; intra 8 aut 10 dies aderit denuo; tunc omnia communicabit.
Vale, reverende in Christo pater.
Curię in die S. Martini anno 1561.
<signature>T[uus] Fab[ricius].</signature>
Amplissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo semper honorando.
</content>
</letter>