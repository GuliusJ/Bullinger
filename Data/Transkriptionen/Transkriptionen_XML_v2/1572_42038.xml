<?xml version='1.0' encoding='UTF-8'?>
<letter id="42038" year="1572" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Z체rich</place>
	<date>17. M채rz 1572</date>
</space_time>
<record>Z체rich StA, E II 342a, 655. / Orig. (Aut.)</record>
<print>Graub. III, 307 R.</print>
<statue></statue>
<content>
S. D.  Cum de tua salute inter turbas illas admodum
solicitus sim, frater, nec
possim aliud quam preces et supplicationes offerre domino
pro tua incolumitate
et totius populi salute et pace, huic tabellioni has dedi
literas, ut
rescribendi occasionem haberes ac uno alteroque verbo (scio
enim alias te satis
oppressum et curis et negotiis) mihi significares, ut
valeas, ut res tuae et
tuorum habeant, an spes sit res conturbatas feliciter sedari
posse. Alioqui quod
nunc ad te scribam, nihil habeo. Scripsi abhinc 3 diebus,
nempe 14. martii, ad
te; literas dedi singulari amico nostro d. Ioanni M체llero
Rheto ac spero eas iam
tibi redditas esse. Quare iubeo te optime valere una cum
tuis omnibus, imo
dominum oro, tibi tuisque concedat, ut valeatis et
liberemini ab insidiatorum insidiis.
<timestamp>Tiguri  17. martii 1572.</timestamp>
<signature>Tuus Bullingerus.</signature>
Saluta amicos et notos nostros ordine omnes, quos nosti; et
mei omnes te salutant.
Praestantissimo viro d. Tobiae Eglio, Curiensi ecclesiae
ministro fideli, fratri
meo dilecto.
                                   Chur.
</content>
</letter>