<?xml version='1.0' encoding='UTF-8'?>
<letter id="38098" year="1568" lang="de">
<correspondents>
	<originator>Bullinger</originator>
	<addressee>Hans Rudolf Bullinger</addressee>
</correspondents>
<space_time>
	<place>[Zürich]</place>
	<date>23. August 1568</date>
</space_time>
<record>Zürich ZB, Ms F 37, 241. / Orig. (Aut.)</record>
<print></print>
<statue></statue>
<content>
Fürgeliepter sun, ich kan fuͤr geschäfften wenig schryben.
Alein bitt dich Thretius und Ioan[nes], du wöllist uff ir
letze kummen und mitt inen den früntlichen abscheid machen.
Kumm morn, das du uffs nachtmal hie syest. Amm mittwuchen
zum nachtmal hat er geladen in aller Polnern namen
ministros, professores etc. werdent zwen disch, und ladet
dich ouch. Dorum kumm. Ich schicken ouch den Jos Nagel zuͦ
dir und ruͤff dich an umb züg zuͦ zweyen dischen, zwen
cappunen, duben, und möchtist fogel oder wachtlen
überkummen; es muͦß dir alles wol bezallt werden.
Nüwer zytung leyder wirst vil hören und wenig guͦts. Ich
wil dich aber wol berichten.
Wir gruͤssend dich alle, dich, Susanen, Elßily etc.
<timestamp>Datum in yl mentag vor Barptolomei 1568.</timestamp>
Der din H[einrych] B[ullinger].
<address></address>
</content>
</letter>