<?xml version="1.0" encoding="UTF-8" ?>
<letter id="29073">
<nr>29073</nr>
<correspondents>
	<originator>John Fox</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>13. Mai 1559</date>
</space_time>
<vo>ZÃ¼rich StA, E II 375, 580.</vo>
<dr>Zur.lett. I, S. 14f.</dr>
Salutem multam, doctissime simul et charissime in Christo domine.
Scripsit ad nos his diebusd. Abelus, mercator Anglus, ex Argentina; in quibus suis ad nos literis aliae continebantur ad te, add. Simlerum et Gvalterum, et Gesnerum literae ex Anglia scriptae.
Quae si ad vos pervenerint, cupio nostras literas in quibus illae continebantur huc ad nos mitti.
Si non pervenerint, nolebam id vos nescire tamen: id enim ex alteris iam Abeli literis ad nos scriptis intelleximus.
Literae illae, quantum
intelligo, mense martio ad vos ex Anglia destinatae sunt, ad nos mense aprili mittebantur; iamque mense maio de non redditis intelligimus.
Scripseram praeteread. Fre[n]shamo istic apud vos aprilis 23; nec scio an redditae sint illi literae.
Et de valetudine eius valde scire cupio.
Tua praestantia dignabitur eum hac de re admonere, simul et imbecillitatem illius sublevare, quod poteris, si quid laboret.
In historiis martyrum colligendis hic tumultuor pro viribus, ac ferme supra vires.
Qua in re si quid poteris, nos adiutes velim.
Poteris autem, si cumd. Bernardino istic caeterisque Italis agas, ut si quid habeant rerum huiusmodi ex Italia breviter annotatum velint; deinde si quid tua etiam memoria de rebus in vestro confinio gestis teneat, nomina saltem et oppida paucis consignare volueris.
Nam etsi in Britannicis maxime laboramus, caeterarum tamen gentium sacras historias, si contingant, non
praeteriemus.
D. Iesus salutem tuam, studia et labores, dirigat ad gloriam ipsius!
Basileae, pridie pentecostes, 1559.
                                             Tuus in Christo,  Ioan.
Foxus.
Doctissimo ac integerrimo virod. Henrico Bullingero, apud Tigurinos ecclesiastae.
^$Tiguri.
</content>
</letter>