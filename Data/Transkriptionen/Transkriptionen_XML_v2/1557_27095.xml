<?xml version='1.0' encoding='UTF-8'?>
<letter id="27095" year="1557" lang="lat gr">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>23. Mai 1557</date>
</space_time>
<record>Autograph: ZÃ¼rich StA, E II 336, 432.(Siegel...)</record>
<print></print>
<statue></statue>
<content>
S. Consulis vestri Habii insignis humanitas et pietas
vehementer me refecit; praevenit me officio, quod ill
praestare debui et voluissem etiam, si temporis tulisset
brevitas. Agi quaeso illi gratias meis verbis quam amplissime.
Veneratur te et reliquos symmistas amatque religonem et
studia, quantum pervidere potui, quo nomine et mihi merito
venerandus habetur, idque ut constanter faciat, hortatus sum.
De persecutione contra Valdenses instituta narravit, apud
Bernates meos quosdam merum figmentum haberi a Caesareanis
excogitatum, ut ea via exosus Civitatibus Gallus fiat et
milite idcirco revocato infirmiorem reddant. Ceterum metuo
male, ut Satanae commentum sit id ipsum ad impediendam
sanctissimam legationem semel decretam et huc praestar organa,
qui non obscure se declarant <lang lang="gr"></lang>; quo magis necessum
est, ut Bernates symmistae nostri advigilent contra eam
corruptionem, ne in eundem laqueum incidant, quo nos hic
tenemur. Recte feceris, si et cum hoc d. consule super hoc
afflictorum negocio conferas, quo minus impediatur decreta
semel legatio. Neque enim rem vanam (scio) Farellus et Beza
Helveticis civitatibus et rebus-publicis proposuissent et
exemplar regii edicti satis declarat periculum. Deinde, ut
maxime citra fructum hi sumptus impendantur, non video
iacturam esse ullam graviorem et vel huc servituram eam
operam, ut regis animus, de quo tam varia sparguntur, plenius
cognoscatur et exhibeatur plenius deliberandi in posterum
occasio. Bene vale in Christo Iesu et nos orationibus tuis
assidue iuva.
<timestamp>Basileae 23. maii anno 1557.</timestamp>
^$Tuus ut semper in domino Sulcerus.
^$Literas inclusas quaeso per puerum cito cures exhiberi d.
Philippo.
<address>
[Adresse ...]: Clarissimo viro d. Heinricho Bullingero,
ecclesiae Tigurinae fidelissimo pastori, domino et symmistae
colendissimo suo.
</address>
</content>
</letter>