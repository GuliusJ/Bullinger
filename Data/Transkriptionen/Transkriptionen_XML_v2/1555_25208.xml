<?xml version='1.0' encoding='UTF-8'?>
<letter id="25208" year="1555" lang="lat">
<correspondents>
	<originator>Fridolin Brunner [=Fonteius, Fontejus]</originator>
	<addressee>Bullinger</addressee>
</correspondents>
<space_time>
	<place>Glarus</place>
	<date>28. Dezember 1555</date>
</space_time>
<record>Autograph: Zürich StA, E II 335, 2284b.(Siegel...)</record>
<print></print>
<statue></statue>
<content>
Pacem et gratiam a domino etc. Certiorem te reddo, vir humanissime,
Valentinum Scudum, Glaronensis ecclesię pastorem, ad dominum migrasse et me
indignum in locum ipsius substitutum. Timeo Atlantem coelum suscepisse;
perfectiora enim omnia illic invenisse, quam invenerim, mallem; sed confisus dei
bonitati ipsum meis laboribus et conatibus haud defore sperabo, cuius auxilio
omnia perfectiora sint futura. Caret nunc ecclesia illa, cui praefui 23 annos,
pastore; oratum ob id te volumus, ut nobis virum doctrina et pietate sy[n]cerum
mittas, cui[us] fidei ministerium verbi tuto committatur. Habebit annatim ex
stipendio ecclesiastico 70 aureos. Hoc si feceris, gratissimam et deo et nobis es facturus. Vale in domino.
<timestamp>Ex Glarona 28. die decembris datę anno 1555.</timestamp>
^$Fridolinus Fonteius tuus, nunc Glaronensis ecclesię pastor.
<address>
[Adresse ...]: Dem erwirdigen und wolgelerten m. Heinrich Bullinger, diner
der kylch zu^% Zürich, minem günstigen herren, zu^% handen.
</address>
</content>
</letter>