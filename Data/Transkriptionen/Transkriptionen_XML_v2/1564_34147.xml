<?xml version='1.0' encoding='UTF-8'?>
<letter id="34147" year="1564" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>15. September 1564</date>
</space_time>
<record>Zürich StA, E II 373, 467. / Orig.(Aut.)</record>
<print>Gr. II, 534 R.</print>
<statue></statue>
<content>
S. D.  Accepi tuas, chare frater, una cum illis, quas scripsisti ad d.
comitem Martinengum; eas per primum certum quemque tabellionem mittam Genevam.
Valde
doleo mihi per negotia non licuisse d.
Gregorium Carlinum mea praesentia in convivio aliquo honorare.
Placuit mihi vir ille; nunquam antea videram.
Hortatus sum
illum, licet brevibus, ad constantiam in bono etc.
Salutabis ipsum.
Quae Heydelberga accepi et aliunde, hic communico; remitte.
 D. Bellieure officiosissime
salutato; retuli ei, quae habes de legione Empserana* (* Bupse?). Optimus noster Samuel Pellicanus decumbit; decumbit et uxor eius, matrona honestissima;
dominus erigat illos et servet.
D. Iodoci Brenvaldi uxor decumbit absque spe vitae, filia quoque eius natu maxima.
Passim per urbem corripiuntur et involvuntur
ea lue homines; dominus concedat animi robur et veram fidem.
Vale et ora pro nobis dominum.
<timestamp>Tiguri  15. septembris 1564.</timestamp>
Saluta dominos consules et symmystas.
<signature>Bullingerus tuus.</signature>
Scholares et studiosi peregrini omnes iam diffugiere; vacuantur cum auditoriis scholae.
Praestantissimo viro d.
Ioanni Fabritio, Curiensis ecclesiae ministro fideli, domino et fratri meo colendo et dilecto.
                          Chur.
</content>
</letter>