<?xml version='1.0' encoding='UTF-8'?>
<letter id="19090" year="1549" lang="de">
<correspondents>
	<originator>Georg (Graf von/zu Württemberg)</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>24. April 1549</date>
</space_time>
<record>Autograph: Zürich StA, E II 363, 115</record>
<print></print>
<statue></statue>
<content>
Georg, grave zu Wirtemberg und zu Mümpelgart etc.
^$Unnsern gruß zuvor, wolgelerter, lieber besonder, wiewol wir auß gnaden
genaigt, euch etwas besonnders newer zeytung zuzuschicken, haben wir doch diser
zeyt annders nichtz dann wie hierinn beygelegtem zedel begriffen ist. Wo ir dann
etwas wüssens oder erfarung, mögen ir uns daßelbig by zaygern diß zuschryben.
Seind wir in gnaden gegen euch zu erkhennen genaigt. Seyt gott dem allmechtigen
bevolhen.
<timestamp>Datum Basel den 24. April anno etc. 49.</timestamp>

<signature>G[eorg] g[raf] z[u] Wyrttemberg etc.</signature>
<address>
[Adresse:] Dem wolgelerten unnserm lieben besondern Hainrichen Bullingern,
predicanten zu Zürich.
</address>
</content>
</letter>