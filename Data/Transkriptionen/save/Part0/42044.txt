<?xml version="1.0" encoding="UTF-8" ?>
<letter id="42044">
<nr>42044</nr>
<correspondents>
	<originator>Johannes Bluntschli</originator>
	<addressee>Bullinger.</addressee>
</correspondents>
<space_time>
	<place>(Ottenbach)</place>
	<date>22. März 1572</date>
</space_time>
<vo>Zürich StA, E II 377, 2543. / Orig. Aut.</vo>
<dr></dr>
<re></re>
<note></note>
S. Per Christum Iesum dominum nostrum, amen etc. Beneficia
mea, venerande
domine, quibus te ut Moecenatem meum dilectissimum hactenus
affeci, perquam
exigua, imo fere nulla sunt, si conferantur cum tua illa
liberalitate et
munificentia, quae in me semper fuit atque etiamnum est
magnifica et praeclara.
Gaudium vero non vulgare percipio, quando intelligo
munuscula mea, licet admodum
tenuia sint usque adeo . . . . . * (*a.R.: extali od.
optari) et propensam meam
voluntatem potius, quam hoc quod datur, considerari.
Literaria haec tua
munera mihi sane sunt gratissima et propter argumentum hoc
deplorato pene
sęculo utile necessariumque, et quia dantur a Moecenate
meo summe venerando,
ut sint propensae et paternae erga me voluntatis testimonia.
       Pro hoc ergo
et reliquis omnibus beneficiis habeo tuae humanitati
ingentes gratias. Si qua in
re tibi tuisque vicissim gratificari possum, profiteor omnem
operam. Ardenter
quoque orabo dominum, ut sanctis tuis laboribus benedicat ad
nominis eius
gloriam et ecclesiae incolumitatem. Dominus Iesus Christus,
reverende pater,
servet te cum omnibus bonis, et c[ommendatum] me habeas,
quaeso.
Datum  11. calendas aprilis anno 1572.
Tuae humanitatis studiosissimus Ioannes Bluntschlius,
Ottenbachenae ecclesiae minister.
Eximia eruditione ac vitae integritate clarissimo virod. Heinricho Bullingero,
urbis Tigurinae pastori primario, domino et Moecenati meo
plurimum observando.
</content>
</letter>