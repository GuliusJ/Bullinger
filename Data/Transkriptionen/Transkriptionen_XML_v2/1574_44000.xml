<?xml version='1.0' encoding='UTF-8'?>
<letter id="44000" year="1574" lang="lat">
<correspondents>
	<originator>Bullinger</originator>
	<addressee>Scipio [=Scipione] Lentulo [=Lentulus]</addressee>
</correspondents>
<space_time>
	<place>Zürich</place>
	<date>Januar 1574</date>
</space_time>
<record></record>
<print>Scipione Lentulo: Responsio orthodoxa pro edicto illustrissimorum dominorum trium foederum Rhaetiae, adversus haereticos et alios ecclesiarum Rhaeticarum perturbatores promulgata [...] [Genf], Jean le Preux, 1592, S. 348.  Erstdruck.</print>
<statue></statue>
<content>
Scipioni Lentulo clavennensis ecclesiae ministro, fratri in
Christo charissimo.
Petis a me, carissime Lentule, ut quid de libro illo tuo, a
te nuper in censorem
quendam scripto, sentiam, et an dignum existimem, qui typis
excusus ecclesiae
proponatur legendus: Ego vero librum quidem legi tuum, et
ea, quae in illo
reperi, sunt sane eiusmodi, ut omnino luce digna videantur,
et quae pluribus
communicentur. Disputantur enim in illo capita certa, nostro
seculo scitu tam
utilia, quam necessaria: et disputantur quidem abs te docte
et evidenter,
perspicue et ordinem minime inepto. Id quod parcius attingo,
ne quid meo in te
studio, quem maxime diligo, et ad gratiam dicere videar.
Vale. Deus benedicat tibi, tuaeque familiae.
<timestamp>Tiguri mense ianuario, anno domini 1574.</timestamp>
<signature>Henricus Bullingerus ecclesię Tigurinae minister.</signature>
Finis.
</content>
</letter>