<?xml version='1.0' encoding='UTF-8'?>
<letter id="33168" year="1563" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>[Zürich]</place>
	<date>10. Dezember 1563</date>
</space_time>
<record>Zürich StA, E II 373, 389. / Orig.(Aut.)</record>
<print>Gr. II, 472 R.</print>
<statue></statue>
<content>
S. D. Vivam epistolam habes Zanchum nostrum.
Non ergo opus
pluribus.
Intelliges ex ipso, quae de Bernhardino audire velis.
Fuit apud ipsum Basileae.
Quae habeo ex Berna, his inclusi; sed
nolim illa spargi; tibi ergo retinebis.
Audio ultimam sessionem
habitam in die conceptionis Mariae, unde coniecturis colligo
plures hoc anno habitas, quam assequti simus.
Cura ergo, ut omnes
amicos horteris, ea nobis communicent, quae inde accipiunt.
Miror, quod hodie nullas acceperim a te literas; verum negotiis
hoc tuis tribuo.
D. Zanchus utilissimus erit ecclesiae dei in
illis partibus; sed vereor, ne adversarii papistae modis omnibus
illum sint prosequturi odio et capturi consilia, quomodo ipsum
loco pellant.
Fortior tamen est dominus, quam vinci possit ab
illis loqustis.
Remittes, quae nuper ad te misi, praecipue
articulos Bernhardini.
Vive et vale una cum tuis omnibus.
Salutant te mei omnes.
Saluta
d.
consules, Gallicium et Pontasellam.
<date>10. decembris 1563</date>.
<signature>Bullingerus tuus.</signature>
Praestantissimo viro d.
Ioanni Fabritio, Curiensis ecclesiae
fideli ministro, fratri meo charissimo.
Chur.
</content>
</letter>