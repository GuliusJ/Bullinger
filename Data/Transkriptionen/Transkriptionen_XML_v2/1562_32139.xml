<?xml version='1.0' encoding='UTF-8'?>
<letter id="32139" year="1562" lang="lat">
<correspondents>
	<originator>Bullinger</originator>
	<addressee>Johannes Haller</addressee>
</correspondents>
<space_time>
	<place>Zürich</place>
	<date>21. August 1562</date>
</space_time>
<record>Abschrift von unbekannter Hand (17. Jh.)<fx><a>Mit Randbemerkungen und Unterstreichungen von Johann Heinrich Hottinger.</a></fx>: Zürich ZB, Ms F 46, 603<fc>Simler: ZBZ, Ms S 105, 20.</fc></record>
<print>Gedruckt: CO XIX 503f, Nr. 3839</print>
<statue></statue>
<content>
S[alutem] d[ico].
^$Admodum contristarunt me literae tuae, quum propter Castalionem receptum contra leges ecclesiasticas, tum propter revocandum nostrum militem.
Principio scripsi Germanicas literas, quas d.
Steigero et fidis commonstrare potes: si adhuc impediri possit res certe mala.
Oro te tamen, ea prudentia utare, ne ille, ut est contentiosus, inde accipiat occasionem me invadendi et conturbandi.
Ich han nitt gern mitt sömlichen köpffen zschaffen.
Attamen causam ecclesiae communem non possum deserere.
Si
vero hoc scripto non potes impedire, quominus senatus velit ratam suam vocationem, suadeo, ut claram petatis ab eo expositionem fidei aut examinetis eum: maxime in causa trinitatis, Serveti, an puniendi Anabaptistae et sectarii.
Quid sentiat de Anabaptistis quaerite, de libero arbitrio et electione, an credat omnes promiscue electos? An credat recte docere eos, qui docent fidem solam iustificare.
Da sol er ouch unewen syn.
Dicitur sentire, eam perfectionem in hac vita obtineri, ut operibus legis
satisfaciamus.
Metuo breviter, ne multa alat prodigiosa dogmata.
Diligenter ergo omnia discutite.
Rependat illis dominus, qui ad turbandas ecclesias huiusmodi ponunt scandala.
^$Vale una cum tuis.
<address></address>
</content>
</letter>