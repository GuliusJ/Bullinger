<?xml version='1.0' encoding='UTF-8'?>
<letter id="45009" year="1575" lang="lat">
<correspondents>
	<originator>Johann Konrad Ulmer</originator>
	<addressee state="guess">Bullinger</addressee>
</correspondents>
<space_time>
	<place>[Schaffhausen]</place>
	<date>9. Februar 1575</date>
</space_time>
<record>ZÃ¼rich StA, E II 362, 135. / Orig.(Aut.)</record>
<print></print>
<statue></statue>
<content>
Dum nomen meum epistolae subscribo, ecce ancilla ex
diversorio tuas affert literas, quibus mihi legatum
principis Condaei commendas. Crepusculum vespertinum erat.
Quare literas tuas continuo monstravi clarissimo d. doctori
Meyero, reipublicae nostrae quaestori, qui statim d.
consulem Ringkium accedens summa et tuae humanitati et mihi
pollicitus est. Nihil igitur de nostra, hoc est omnium
Scaphusianorum voluntate dubitabis in hac, quam agis, causa.
Crastino die, quo mihi concio habenda est, si benigne me
exceperit, omnem movebo lapidem, ut voti sui compos legatus
fieri queat.
Vale in Christo Iesu.
<date>9. februarii 75</date>.
<signature>Tuus Ioannes Conradus Ulmerus.</signature>
</content>
</letter>