<?xml version='1.0' encoding='UTF-8'?>
<letter id="18261" year="1548" lang="de">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place></place>
	<date>zu 15. Oktober 1548</date>
</space_time>
<record>Autograph: Zürich StA, E II 351, 139</record>
<print>St. G. Mitt. 30, S. 762f.</print>
<statue></statue>
<content>
Es sol ain houptman zuͦ Costentz (nt wayß ich, ob eß der
Schnabell oder der Egglin oder ain anderer) geredt haben: er welte sich nit lang
umbsechen und ainen radtschlag finden, das die Schweytzer on alles
bluͦtvergiessen alls wol soltend paschgat werden, alls die stett imm reych
worden sind etc.
^$So hat man jetz beschaid, das 2000 man gen Costentz khomen sygend, und sol den
räthen gebotten sein, das sy in schwartzem gangind und rot schlingen überzwerch
tragind. Alle rädt söllend ouch den ayd amm ersten gethon haben, und hat man die
predicanten gar schmächlich faren laßen. Wann man die thor bschließen oder
ufthon wil, so reytend die hoptleut und loufft der burgermaister näbend inen
zuͦ fuͦß. Man köndt sich nit underwürflicher machen, und ist man fro, das
man paschget ist etc. Landvogt Cloß hat beschaidtz begert; sol imm guͦter
bschaid worden sein: man well guͦt nachpaur sein.
<signature>fehlt</signature>
<address> fehlt</address>
</content>
</letter>