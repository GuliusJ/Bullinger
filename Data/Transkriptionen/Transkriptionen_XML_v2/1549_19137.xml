<?xml version='1.0' encoding='UTF-8'?>
<letter id="19137" year="1549" lang="lat">
<correspondents>
	<originator>Hieronymus Frobenius</originator>
	<addressee>Bullinger</addressee>
</correspondents>
<space_time>
	<place>[Basel]</place>
	<date>4. Juni 1549</date>
</space_time>
<record>Autograph: ZÃ¼rich StA, E II 336, 42</record>
<print></print>
<statue></statue>
<content>
Pro tuis in me collatis beneficiis, integerrime doctissimeque Bullingere,
gratiam habeo maximam lubentius, si fert occasio, relaturus. Mitto fasciculum
tibi reddendum, e Polonia opinor acceptum, cum libro imperiali Germanico e meis
libris; nullus enim hic venalis reperitur. Josephum additurus eram; sed auriga
ne illam quidem sarcinulam videbatur accepturus; proxime tamen ad tuam
humanitatem perveniet. Vale meque amare perge.
<timestamp>4. Iunii 1549.</timestamp>

<signature>Tuus Frobenius.</signature>
<address>
[Adresse:] Eruditissimo viro D. Bullingero, divini verbi apud Tigurum preconi
fidelissimo, domino suo multum colendo. Bem. v. Bull. Hand:
"Hieronymus Frobenius".
</address>
</content>
</letter>