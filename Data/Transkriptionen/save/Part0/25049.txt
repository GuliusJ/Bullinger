<?xml version="1.0" encoding="UTF-8" ?>
<letter id="25049">
<nr>25049</nr>
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>31. März 1555</date>
</space_time>
<vo>Zürich StA, E II 336a, 392. / Orig. Aut.</vo>
<dr></dr>
<re></re>
<note></note>
S.  Sperabam omnino fratres hos mecum pransuros; sic enim
licuisset prolixius scribere. Nunc hoc solum ad te, quod
Brandenburgensis domus cum Caesare agit sciscitata, num eius
autoritate proscriptus Albertus sit et num idem Cesar punire
constituat H[einricum] Brunsvicensem, quod contra
pacis legem 32 ordines imperii vexarit bello; id enim si
ipse non faciat, se esse curaturos ut fiat. Conscribit
militem Heinrichus, sed non potest in unum colligere.
Conveniunt
Brandenburg[ens s], Saxoniae et Hassiae principes
Neoburgi, ut veterem inter se confoderationem renovent,
inter se et alia tractaturi. Augustae Ferdinandus cum
sacrificis urgeat den lantfriden zuͦ Franckfurt idem
vellet
et Caesar obtinere. Contra vero electores Saxoniae,
Brandenburgensis, Palatinus cum aliis compluribus
Pataviensia pacta, quae nisi procedant, aliam consiliorum
suorum rationem inituros profitentur. Itaque male sibi
metuunt pfaffi, eo quod pactis iis libera religionis
professio aperte concedatur. Rogemus dominum, ut suorum
animos augeat et confirmet et nos misericorditer tueatur a
malo. Vale in domino, mi Bullingere venerande, et Sulcerum
perge amare et precibus iuvare.
Basileae ultima marcii anno 1555.
T[uus] Sulcerus.
Viro praestantissimod. Heinricho Bullingero, domino et
fratri colendissimo suo.
</content>
</letter>