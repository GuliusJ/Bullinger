<?xml version='1.0' encoding='UTF-8'?>
<letter id="29190" year="1559" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>28. November 1559</date>
</space_time>
<record>Zürich StA, E II 375, 574. / Orig.(Aut.)</record>
<print>Gr. II,  167 R.</print>
<statue></statue>
<content>
S. Literae tuae, reverende in Christo pater, circa vesperam mihi sunt redditae, quare libellum de institutis Iesuitarum legere nondum potui; remittam cum bona posto dies.
Demoliuntur Oeniponti<f1>Innsbruck.</f1> amplissima splendidissimaque aedificia ibi exaedificaturi monasterium pro Iesuitis.
Si quis vestrum scriberet commonitionem ad fideles, ut sibi caverent ab istiusmodi hypocritis et emitteret libellum brevi Latine et Germanice, nescio quid fieri posset utilius.
Haec raptim, cum iam nobilis hic iuvenis
generosae admodum indolis, senis Tscharneri filius, abitum summo mane maturaret.
Qui et te videre cupit et sine meis ad te venire noluit.
Vale, reverende pater in Christo.
Salvum te cupiunt nostri.
<timestamp>Curię, 28. novembris anno 1559</timestamp>
Clarissimo viro eruditione et pietate excellenti d.
Heinrycho Bullingero, ecclesiae Tigurinae antistiti vigilantissimo, domino et patrono suo multum honorandum.
</content>
</letter>