<?xml version="1.0" encoding="UTF-8" ?>
<letter id="38062">
<nr>38062</nr>
<correspondents>
	<originator>Johannes Lasitius (Lasicki)</originator>
	<addressee>Bullinger.</addressee>
</correspondents>
<space_time>
	<place>Heidelberg</place>
	<date>17. Juni</date>
	<note>[richtig: 24. Juli; identisch mit unten Nr. 38084!] 1568.</note>
</space_time>
<vo></vo>
<dr>Wotschke, S. 300f.</dr>
<re></re>
Equidem, quid ad te scribam, mi pater, nescio, cum Thretius
loco longissimae epistolae omnibus istic vobis esse possit.
De disciplina ego quoque ipse dubito, an in hanc ecclesiam
tam sero induci queat. Soli sunt, opinor, hac tempestate
nostri fratres Bohemici, qui eam servant, de quibus hisce
diebus conscripsi commentarium, quem, si voles, tibi quoque
et tuis legendum mittam. Tecum sentio de ortu Waldensium;
sed emersi sunt nostri in Moravia et Polonia ab illis, qui
non a pauperibus de Lugduno, sed ab Husso, hic vero a
Wiclevo Anglo provenerunt. Iuvet vos omnes dominus, ut bene
incepta perficiatis. Frisia bellis ardet, ad vastandam
magnae Hispanorum copiae descendere dicuntur. Opitulantur
principi Oraniae duces Germaniae. Video, mi pater, tempus
iam illud instare, quo adventus nostri liberatoris
expectandus est. Veni igitur, domine, cito nosque his malis
libera.
Vale quam diutissime.
Heidelbergae,  17. iu ii 1568.
</content>
</letter>