<?xml version="1.0" encoding="UTF-8" ?>
<letter id="1498">
<nr>1498</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>11. April 1541</date>
</space_time>
<vo>Autograph: Zürich StA, E II 350, 409f. 413f (Siegel)</vo>
<re>Die Briefe, die er von Bullinger betreffend den Regensburger Reichstag übermittelt bekam, wecken große Hoffnung; Gott möge das Herz Kaiser Karls [V.] erleuchten. Das türkische Heer hat Teile Ungarns eingenommen, selbst Wien ist in Gefahr; überall wird versucht, Truppen anzuwerben, die nötigen
Mittel dazu fehlen aber; Vadian hat diese Situation vorhergesehen; verfehlte Kriegstaktik gegen diesen übermächtigen Gegner, dem nur mit vereinten Kräften entgegengetreten werden kann; dies sieht Venedig nach negativen Erfahrungen ein, ebenso [Franz I.]; hätte doch nur König Ferdinand [I.] in den
letzten zehn Jahren daraus seine Lehren gezogen! Vadian befürchtet das Schlimmste und fleht zu Gott, damit dieser seine Gunst und Gnade nicht entzieht. Der französische König [Franz I.] befestigt Turin; die türkische Flotte bedroht Italien. Vogler [Hansd. Ä.?] wird bei seiner Rückkehr Weiteres
berichten; hat Vogler beauftragt, wegen Bucer mit ihm zu reden. Grüße, auch an den Bürgermeister [Diethelm] Röist und an [Hans Rudolf] Lavater. Wenn Bullinger die an ihn gesandten Bücher nicht mehr braucht, soll er sie auf Vadians Kosten zurücksenden.</re>
<tx>[Gedruckt: Vadian BW VI 13-15, Nr. 1160.]
<tx>S. Magnam mihi spem fecerunt rerum haud omnino
inauspicato conficiendarum in Ratisbonensibus comitiis
literae illę, nostram, arbitror, ad consolationem
descriptae, quas ad me per
<gr>tou onou Antrwniou despoton[!]</gr> dedisti. Et alicunde
simul admonemur in caesare Carlo non esse, quod admodum sit
fugiendum, modo sint ex nostris cordati et prudentes, qui
hominem multa liber[t]ate admonere et, quod in ipsis est,
trahere consiliis ad Germanię pacem promovendam et
veterem huius dignitatem, de maioribus eius optime meritam,
retinendam velint et audeant. Dominus huius cor imbuat
scientię et dilectionis spiritu, quo non suam aut
paparum, sed dei gloriam quaerat.
^$Tristes interim nuncios et nimis certos accipimus de Turcae
longe maximo exercitu, qui Pannonias invasit partim, parim[partim?]
invasurus est tanta animorum deiectione, ut Vienna etiam,
ornatissima illa et amplissima urbs, hortari caesarem et
regem fratrem, praeterea et ordines pergat, ne sibi
periclitanti deesse velint. Per omnes prope urbes imperii
volitant, qui militem sunt conscripturi; sed aere, qui unus
belli nervus est, destituuntur, ut non dicam, malae fidei et
compertae negligentiae suspitione premi Ferdinandicas
militias, quibus nec stipendium nec commeatum adesse
quaeruntur. Et hoc ipsum adeo expertus est miles
mercenarius, ut certum sit, nullum robur ab illius
mandatariis posse conscribi, nisi nomine et sumptu vel
caesar frater vel principes et urbes imperii auxilia demum
deligant, quae suis ipsorum auspiciis in Pannonia mittantur.
Divinabam dudum meis in literis ad te, futurum, quod iam
nunc praesto est; nam hoc genere consiliorum belligerari,
quo hactenus quidam adversus tyrannum tam potentem et
horribilem bellarunt, aliud non est, quam crabrones, quod
dicitur, irritare et posteriora deteriora efficere. Id
Veneti vident, abstracti quidem spebus nescio quibus a fide,
quam Turcae dederant, sed iterum ei vel durissimis
conditionibus reconciliati. Gallus et ipse videt, qui mavult
amicum habere Turcam quam hostem. Utinam idem a proximis
decem annis et inclytus ille Romanorum rex Ferdinandus
fecisset, qui et in ditissimorum principum Germanię
nomine et summa erga suos authoritate et dignitate florere
potuisset, si consulto a regno Ungarię abstinere et
optimis interim conditionibus illo velut suo uti ac frui
potuisset. Miseret me regni amplissimi et capitum, quae in
illo rerum hactenus potiti sunt, miseret sanguinis
christiani et tedet, inertia nostra tantam fenestram
licentię et spei Turcae adapertam esse, ut sua in manu
utrarumque Pannoniarum fortunas teneat, nisi orbis
christianus unanimi consensu de illo reprimendo et Europa
demum vindicanda deliberet. Ut enim armis et milite
principatum tenet inter omnes nationes Germania, ita certe
ad huius molis ferendam gravitatem non sufficiet, ni aliarum
interim nationum et gentium opibus iuvetur. Quod ipsum quam
frigide nobis polliceantur in tanta omnium ordinum
dissensione, equidem non facile dixerim. Solum hoc in summa
rerum anxietate dominum oro, quo verbo suo non deesse et
miseros nos peccatores, qui pessima in vita consultum tamen
suae gloriae cupiunt, sub umbra alarum gratiae et potentiae
foveat et protegat. Nisi enim me animus fallit, multatum iri
video scaenam illam mundanam horribilibus casibus, nisi
domini ope et gratia servemur, qui reliqui sumus doctrinę
Christi amatores. Verum hactenus de his; nam atrocia ex
literis nostratium intelligemus. Gallus Taurinensem urbem in
tractu Pedemontano operis sumptuosissimis munit et fossis
novis aggeribusque cingit, duorum milium hominum operis
singulos propemodum et continuos quidem in dies conductis.
Aiunt nostri et Italię im[m]inere instructissima classe
Turcam; sed eius rei nos eventus ipse certiores faciet.
^$Haec te latere nolui, mi Bullingere, quamquam Voglerus
referre coram pluscula potuisset; sed de Buceri negotio ut
tecum agat meo nomine, ei dedi mandati nonnihil.
^$Vale cum tuis et nostris omnibus; salvere cupio nominatim
consulem Roscium et Lavaterum meum.
^$Sangalli, 11. aprilis anno 1541.
<un>Vadianus, tuus bona fide.
<lz>Libris ad te missis ubi usus fueris, certum et fidelem
hominem deligito, qui ipsos vel meis expensis referat.
<lz>[Adresse ......:] Praestantissimo
viro domino Henrycho Bullingero, clarissimae ecclesiae
Tigurinae episcopo, domino suo in primis colendo.
</content>
</letter>