<?xml version='1.0' encoding='UTF-8'?>
<letter id="37162" year="1567" lang="de gr">
<correspondents>
	<originator>Bullinger</originator>
	<addressee></addressee>
</correspondents>
<space_time>
	<place></place>
	<date>[vielleicht 1567]*</date>
</space_time>
<record>Zürich StA, E II  441, 695. / Orig. (Aut.)</record>
<print></print>
<statue></statue>
<content>
an Hugo ?
Ich bitten üch, lieber herr gevatter, ir wöllend mir
früntlich gruͤssen beid min herren h. landtaman Schuͦler
und h. Fridli Hässy, lantvogt etc., mitt anzeigung miner
willigen diensten, und das ich, was kostens mitt der fhuͦr
beider vassen Roller wyns uffgelouffen, ich, wie myn h.
schuldheyß von Bern, h. Steyger, mir empfolhen, ußgericht
hab, ouch das dem h. schuldheyß anzeyt und in irem namen
trüwlich gedanckt etc. Joß Meyer hat mir ein zädel
zuͦgesandt diß ynhalts: "Was ich von h. lantaman Schuͦlers
wyn ußgäben: 6<lang lang="gr">b</lang> zuͦ entladen im Saltzhuß, 6
<lang lang="gr">b</lang> in min huß zuͦ fuͤrren, 6<lang lang="gr">b</lang> in min
käller zuͦ thuͦn, 6<lang lang="gr">b</lang> wider in die schiff laden,
30<lang lang="gr">b</lang> den schifflüthen biß an die Ziegelbrugg. Von h.
houptman Hässis wyn hab ich ußgäben 1 pfd. 4<lang lang="gr">b</lang>."  So
habich üch, herr gevatter, gäben 3 Franckrycher dickden, h.
Hässy an kosten der fhur zuͦ bringen, und zuͦletst gab ich
Caspar Millten für min herren landtaman Schuͦler, die er
ußgäben, 2 Franckrycher dickden. Summa 7 pfd.
18<lang lang="gr">b</lang>
Und wie ich sömlichs alles ußgericht hab, also bin ouch ich
umb dise schuld alle bezallt und vernuͤgt etc.
H[einrych] Bullinger.
[Dat. u. Adr. fehlen].
* Aufgrund der Amtsperioden von P. Schuler, F. Hässy in
Glarus und J. Steyger in Bern.
</content>
</letter>