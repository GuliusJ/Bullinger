<?xml version='1.0' encoding='UTF-8'?>
<letter id="35064" year="1565" lang="lat">
<correspondents>
	<originator>Ludwig Lavater</originator>
	<addressee>Bullinger</addressee>
</correspondents>
<space_time>
	<place>Aeugst</place>
	<date>25. Juni [1565 - 72]</date>
</space_time>
<record>ZÃ¼rich StA, E II 340, 369. / Orig.(Aut.)</record>
<print></print>
<statue></statue>
<content>
S. D.  Gratias tibi ingentes ago, reverende pater, pro novis ad me missis; miratus enim sum, quid in causa monetaria fieret.
Nemo fere ad nos pluriis hisce
diebus venit, ex quo de rebus vestris deque tua valetudine aliquid liceret cognoscere; sumus in loco a vulgi strepita remoto.
Balneum suas vires erga omnes fere
exerit, ita ut sperem meis liberis omnibus profuturum.
De vestris rebus omnibus interrogavi tabellarium.
Spero Catharinam, fratrem et alios ad diem dominicum ad
vos venturos, ut sigillatim de omnibus vestris rebus cognoscere queamus.
Remitto, quae misisti proque illis gratias ago.
Vale, vir clarissime; meo nomine salutare tuam familiam totam ne dedigneris.
Eugstae postridie d.
Ioannis.
<signature>T[uus] t[otus] Ludovicus Lav[aterus].</signature>
Clarissimo viro d.
Henrico Bullingero, socero suo colendissimo.
     Tiguri.
</content>
</letter>