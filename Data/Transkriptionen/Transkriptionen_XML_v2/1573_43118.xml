<?xml version='1.0' encoding='UTF-8'?>
<letter id="43118" year="1573" lang="lat">
<correspondents>
	<originator>Johannes Hug</originator>
	<addressee>Bullinger</addressee>
</correspondents>
<space_time>
	<place>Glarus</place>
	<date>23. September 1573</date>
</space_time>
<record>Zürich StA, E II 378, 1908. / Orig. (Aut.)</record>
<print></print>
<statue></statue>
<content>
S.  Quod tibi conditiones hasce inter senatum Polonicum et
principem Andium
compositas tardius remitto, non mea, sed domini amanni
Schuoleri culpa factum
est, qui illas preter spem meam diutius detinuit. Agit ipse
necnon symmystae
agri nostri tibi ingentes gratias, potissimum vero quod
tanto studio erga d.
Abrahamum Sarctorium petitionem nostram expedivisti.
Cuperemus omnes tibi
vicissim, ubi se occasio offerret, gratificari. Admirationi
vero est omnibus
iis, qui hos articulos inspexerunt, quod tam insignis
princeps aliud nihil quam
inane regis nomen tanti emere voluit; una enim cum vana illa
regia dignitate se
in maximam servitutem intrusit. Sed recte cum illo est
actum; hac enim sorte,
quam ei propter immane ipsius facinus ex animo invidemus,
non dignus est.
Miramur insuper tam diutinum de militibus nostris in Gallia
silentium et
speramus ipsis non omnia pro voto suo succedere, quoniam, si
fortunam secundam
hactenus fuissent adepti, iampridem omnibus notum fecissent
et in totum mundum
sparsissent. Si tu aliquid certi perceperis, nobis
significato.
Omnes classis nostrae fratres tibi, nostro seni patri atque
patrono, adhuc
longevam faustamque vitam precantur, dominumque oramus
omnes, ut a te omnia
adversa benigniter auferre dignetur utve tibi tam corporis
quam animae salutem
concedat et te ecclesiae suae sanctae fidelem assertorem
conservet. Amen.
<timestamp>Raptim.  Glaronae, 23. septembris anno 1573</timestamp>
<signature>I[oannes] Hugo tuus.</signature>
Dem frommen, erwyrdigen, wolgelerten herren m. Heinrychen
Bullingern, pfarrhern
zuͦm Großen Münster zuͦ Zürich, minem getrüwen, lieben
herren und gfatteren.
Zürich.
</content>
</letter>