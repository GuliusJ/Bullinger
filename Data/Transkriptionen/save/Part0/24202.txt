<?xml version="1.0" encoding="UTF-8" ?>
<letter id="24202">
<nr>24202</nr>
<correspondents>
	<originator>Theodor Beza</originator>
	<addressee>Bullinger</addressee>
</correspondents>
<space_time>
	<place>[Lausanne]</place>
	<date>Sept./Okt. (1554)</date>
</space_time>
<vo>Orig. Aut.</vo>
<dr></dr>
<re>Regest</re>
<tx>S.  Scripsi nuper ad te Geneva, mi pater, et libellum
nostrum ad te misi, quem opinor tibi esse redditum. Ex eo
nihil hic accidit, de quo magnopere tibi scribam, nisi hoc
fortassis, quod te audisse opinor, duchissam Ferrariensem
aperte et constanter Christum professam esse in carcerem
coniectam marito. Rarum et insigne est hoc exemplum in
principe omnium, quae hodie vivunt, ut ego quidem existimo,
<gr>eugenestath</gr>. Rogemus ergo dominum, ut, quod coepit,
in ea perficiat. Caeterum, qui tibi has literas reddit,
plane noster est, homo et genere et opibus olim potens, nunc
dei gratia fidelis dei servus, cuius pietate et consuetudine
multum hic delector. Is igitur tecum de quibusdam negociis
aget, minime levibus quidem illis, sed quae ad gloriam dei
magnopere pertinent. Itaque non dubito, quin, si qua in re
poteris ea promovere, libenter id sis facturus, atque id ut
facias, etiam atque etiam a te peto. De rebus nostris:
nostri omnes satis recte dei beneficio. D. Viretus noster,
quum haec scriberem, Genevam erat profectus. Samuel quoque
noster, quem mihi commendasti, satis recte. Det mihi
dominus, ut eius studia possim promovere, illi vero, ut tuam
et caeterorum expectationem ne fallat. Bene vale, mi pater,
cum tota tua familia. D. Iesus te tueatur et conservet. D.
Gvalter[um et caet]eros fratres, obsecro, ut ex me s[alutes
et vestrae nos preci]bus ecclesiae commendes. Iterum [vale .
. . . . . .  ] octobris . . . . . . .
<lz>[Adresse:] Eximio servo deid. Henrico Bullingero, fidelissimo
Tigurinae ecclesiae pastori et patri mihi observandissimo.
                                                Tiguri.
</content>
</letter>