<?xml version='1.0' encoding='UTF-8'?>
<letter id="32168" year="1562" lang="lat">
<correspondents>
	<originator>Ambrosius Blarer</originator>
	<addressee>Bullinger</addressee>
</correspondents>
<space_time>
	<place>Winterthur</place>
	<date>12. November 1562</date>
</space_time>
<record>Zürich StA, E II 357a, 523</record>
<print></print>
<statue></statue>
<content>
S. Remitto, quę nuper mittebas.
Non potui citius aut tutius; ago gratias maximas nihil praeterea addens; ita me insolens iste morbus, qui passim nunc pervagatur semel fregit, ut tantum non stupidum, imo vero prorsus stipitem fecerit; adeo non sum praesenti animi.
Ora pro nobis.
Christus te tuamque domum incolumem servet; mea tota languet mirabili hoc malo, quod absque magnis doloribus etiam magni roboris corpora incredibiliter enervat, quamquam nondum pro meritis nos tractat optimus et
benignus pater, cui sit gloria in secula. Amen.
Hunc precemur, ut Christi ecclesias in Gallia ex omnibus istis gravissimis malis emersisse propediem magna spiritus nostri gratulatione videamus.
<date>12. novembris 1562</date>.
<signature>T[uus] Am[brosius] Bl[aurerus].</signature>
Bullingero suo.
</content>
</letter>