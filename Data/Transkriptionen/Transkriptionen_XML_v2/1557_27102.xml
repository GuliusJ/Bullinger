<?xml version='1.0' encoding='UTF-8'?>
<letter id="27102" year="1557" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>[Chur]</place>
	<date>[Mai 1557 oder Mai/Juni 1558]</date>
</space_time>
<record>Autograph: Zürich StA, E II 368, 473.(Siegel...)</record>
<print></print>
<statue></statue>
<content>
Iucundissime mihi fuerunt tue litere scripte 11. huuius
mensis, quod cuperem de tua valetudine fieri certior et
mirarer te nihil respondere ad eas, quas famulus meus tue
reliquerat. Tu inquires ab hospite (Hans Baltinger, Graubünden
BW II 102.) Ciconię, cui commisit literas, quas ei tradidisse
scribis, quando mihi reddite non sunt, ut tu ipse multis
argumentis potuisti coniicere. Cęterum ubi primum
intellexero, an vestre reipublice legatio Galliam petierit et
utrum velis literas, quas desiderabas, me ad te mittere an
vero recta ad aulam regis per equos cursorios, id ego
perficiam nulla interposita mora, et si quid aliud possim tua
aut amicorum causa, libentissime praestabo atque arbitror te
eosque legatos cognituros commendationem meam alicuius fuisse
momenti. Faciam, ut me monueris. Nos hactenus de negociis
regis in Italia, Pedemonte et Picardia omnia pro regis voto
intelleximus et fausta. Convertat dominus omnia in nominis sui
gloriam. Eius gratie eg te commendo et oro etiam atque etiam,
ut nos, quod facis, ames.
^$Tuus, si suus, Matthęus Coignetius.
^$Salvi sint consules et amici omnes.
<address>
[Adresse ...]: Ornatissimo et doctissimo viro d. Henricho
Bullingero, Tigurine eclesie pastori et symmiste colendissimo.
Tiguri.
</address>
</content>
</letter>