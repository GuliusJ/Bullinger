<?xml version='1.0' encoding='UTF-8'?>
<letter id="19021" year="1549" lang="de">
<correspondents>
	<originator>Sebastian Schertlin [=Schärtlin]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>1. Februar 1549</date>
</space_time>
<record>Autograph: Zürich StA, E II 335, 2129</record>
<print></print>
<statue></statue>
<content>
Würdiger und hochgünstiger, lieber her. Diß brieflin, so hiebei ligt, bitt ich
bei erster bottschafft, die ir gehabenn mögen, hern Fröwlichen, durch das es im
gewißlichen zu hannden kommen mög, zu überschicken.
^$Newers haben wir nit, dann das sich der konig von Dennemarckt sampt den
Seestetten eines gwissen überzugs versechenn unnd haltenn jetzunder comicias
sich mitainander zu verainpatten, got geb gnad. Dem konig von Engeland sol vom
kaiser das Interim anzenemen zugemutet sein; aber er will nit, sonder blibt
bestendig. Herzog Moritz unnd sin bruder herzog Augustus sollen von Interims
wegen hochlich unainig sein; herzog Moritz will das Interim haben; der ander
aber nit; der hat des konigs von Dennmarcks tochter.
^$Ich welt gern von euch wissenn, ob der konig in Ffa min herr disen tag uf 24.
Februarij usschribe oder ob es von sein wegen und uf sein beger beschehen oder
von gemeiner Eidgnossen sachen allein wegen.
^$So bitt ich euch als min hochvertrawten, ir wöllennd euch bei etlichen der
oberkeit bei uch befragen: wann ich ye in Basel nit bliben möcht oder mich die 5
Ort nit alda leiden wolten, ob ich doch möchte bei uch zu Zürich umb min s(?) zu
zerenn geduldet werden unnd ob es gut were, so welt ich selbs vor disem tag zu
uch komen. Den gnaden gotes bevolhen.
<timestamp>Datum Basel den ersten Februarij anno 1549.</timestamp>

<signature>S[ebastian] Schertlin ritter subscripsit.</signature>
<address>
[Adresse:] Dem würdigenn und wolgelerten hern magister Henrichen Bullinger,
pfarhernn zuͦ Zwirich etc. minem günstigen hern, zu hannden.
</address>
</content>
</letter>