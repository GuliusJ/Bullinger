<?xml version='1.0' encoding='UTF-8'?>
<letter id="25173" year="1555" lang="lat gr">
<correspondents>
	<originator>Simprecht Vogt</originator>
	<addressee>Bullinger</addressee>
</correspondents>
<space_time>
	<place>Schaffhausen</place>
	<date>20. Oktober 1555</date>
</space_time>
<record>Autograph: Zürich StA, E II 371, 666</record>
<print>Ungedruckt</print>
<statue></statue>
<content>
Gratiam a domino.
^$Literas tuas et priores et posterores accepimus tractantes de iuris-iurandi ratione eoque nomine
tibi gratias agimus immortales. Non defuimus officio nostro, omne saxum volvimus et pro
concione et seorsim; non tamen aliud potuimus efficerre, quam quod maior noster senatus
decrevit, modo liceat nobis iurare per nomen solius die et transgressores punire, praeeant legati,
quibus verbis velint, se iuraturos neque ab helvetiis ulla ratione avelli posse aut velle. Hoc
decretum transmiserunt Basileam; sic enim conventum etiam per vestros amplissimos legatos, ut
primum nostrates decernant, quid sibi faciundum, idque (sed secreto) transmittant illuc,
Basilenses deinde suum decretum nostro adiunctim Bernam, Bernates ad vos transmittant omnia,
quo melior ratio iniri possit, quid agendum sit. Vereor nostros non facile cessuros sententia, nisi
Araugiae aliud quiddam per legatos inveniatur, quod magisad tenorem die et patriae
incolumitatem facere videatur. Rogandus est nobis dominus, ut dirigat corda ipsorum ad
gloriamnominis sui. Haec raptim; nam plura non potui, cum nuncius abituriret. Miratur noster
magistratus, quomodo nos, qui sumus a concionibus sacris, haec rescire potuerimus; secreta enim
haec voluerunt esse, Vide, Bullingere mihi charissime, quo in statu sint res nostrae. Dominus
misereatur nostri.
^$Vale.
<timestamp>Scaffusii octobris 20. anno 1555.</timestamp>
^$Salutant te <lang lang="gr">oȋ synergoi moi</lang>.
<signature>Tuus ex animo Simpertus Vogt.</signature>
<address>
[Adresse auf ...:] An den frommen und wolgelerten meister Heinrich Bullinger, pfarer zuͦ
Zürich, sinem gelieptem herren und bruͦder, ze überantworten. Zürich.
</address>
</content>
</letter>