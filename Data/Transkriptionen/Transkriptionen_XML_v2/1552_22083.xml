<?xml version='1.0' encoding='UTF-8'?>
<letter id="22083" year="1552" lang="de">
<correspondents>
	<originator>Graf Georg von Württemberg</originator>
	<addressee>Bullinger</addressee>
</correspondents>
<space_time>
	<place>Schaffhausen</place>
	<date>6. April 1552</date>
</space_time>
<record>Zürich StA, E II 345, 385. [Orig. (mit aut. Unterschrift.)]</record>
<print></print>
<statue></statue>
<content>
Georg, grave zu Wiertemberg unnd zu Mümppellgarth etc.
Unnsern gruß zuvor, lieber besonnder. Ewer unns zugeschickte
lateinische und teutsche exemplar der unns dedicierten
büchlin haben wir empfanngen zu gnediger danncksagung für
ditz unnd annders, unns bewisen, geneigten willen. Der
zugeschribnen buͤchlin halben schicken wir euch hiemit bey
gegenwurtigem ain thrunck unnsers weins, so gut wir den
dismals haben. So wir selbs bey dem unnsern ze Reichenweyler
sein kuͤndten, wöllten wirs auch vielleicht verbessert
haben, gnedigclich begerendt, ir wöllendt angesehen itziger
unnser gelegenheit, unnd wie unnser sachen itzt laider
stehend, mit disem geringen vergut unnsern geneigten willen
mehr ansehen oder bedenncken dann das werck an im selbs ist.
Dann   uch mit gnaden sein wir wol geneigt. Datum
Schaffhausen den  6. apprillis anno etc 52.
G[eorg] g[rave] z[u] Wyrttemberg etc.
Unnserm lieben besonndern Hainrich Bullingern, predigern zu
Zuͤrch.
Bem. v. Bull.s Hd. unter d. Text d. Briefes: "Das vaß ist
ob 6 eymern xin mitt gar guͦtem wyn und ward uß dem
kouffhuß
gefuͤrt inn Elsässer und da verschenckt, der koppff umb 5
b  4 haller und das gällt in der statt seckel genommen,  9.
aprilis 1552."
</content>
</letter>