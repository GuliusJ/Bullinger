<?xml version="1.0" encoding="UTF-8" ?>
<letter id="21243">
<nr>21243</nr>
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>ZÃ¼rich</place>
	<date>15. Oktober 1551</date>
</space_time>
<vo>Orig. Aut.</vo>
S. D.  Nihil nunc, quod scribam, habeo, venerande domine et
frater colendissime, nisi quod tuas illas desideratas certe
accepi. De concilio in horas expecto certa ex Italia; ea
communicabo, ubi accepero. Caesar miro apparatu accingitur
contra Gallum; suum illud "plus ultra" corr[u]ptis spirat ex
extis. Utinam rex et regnum potentissimum convertatur ad
dominum, ne effusum sanguinem vindicet. Si quid habes,
diligenter significa. Vale aeternum. Tiguri  15. octobris
51.
Bullingerus tuus.
Habitat hic Hector in minore urbe non procul ab aedituo
Bonifacii Amorbachii.
Clarissimo virod. Osvaldo Myconio, domino venerando et
fratri suo colendissimo.
                                          Basel.
</content>
</letter>