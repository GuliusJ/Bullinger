<?xml version='1.0' encoding='UTF-8'?>
<letter id="27339" year="1557" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>[Chambéry]</place>
	<date>[Ende 1557]</date>
</space_time>
<record>Zürich StA, E II 368, 472. / Orig.(Aut.)</record>
<print></print>
<statue></statue>
<content>
Qui mihi erat pollicitus cistas et sarcinas mittere, quas Tiguri reliqueram, non servavit fidem.
Eam ob rem hunc ex meis mittere coactus sum, qui id curaret, quem tamen sine meis ad te literis nolui dimittere, ut observantiam erga te meam et animum testarer (quem tibi deditissimum semper cognosces). Orarem etiam, ut, si quid remore meis sarcinulis detur, consilio et ope eum iuves, quo nulla amplius mora adhibita ad me perveniant.
Ei dedi claves, ne qua suspicio penes publicanos resideat aliud
esse in arcis praeter supellectilem ad usum meum et meorum necessariam et nihil prorsus pecuniarum aut monete.
Ad te mitto carmina composita apud nostros Allobroges cum rumor tantum esse de nostro bello, que tibi recitare oblitus eram.
Audimus in Pedemontio et in Italia satis feliciter nobis omnia succedere, sed vereor exitum, ut solet dominus eludere potentium consilia et superbiam reprimere.
Bene vale.
Saluta, quęso, amicos omnes.
<signature>Tuus ex animo Matthęus Coignetus.</signature>
(Adr.fehlt.)
</content>
</letter>