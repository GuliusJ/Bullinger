<?xml version='1.0' encoding='UTF-8'?>
<letter id="30066" year="1560" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>8. April 1560</date>
</space_time>
<record>ZÃ¼rich StA, E II 375, ... / Orig.(Aut.)</record>
<print>Gr. II,  184. R.</print>
<statue></statue>
<content>
S. Ego (reverende in Christo pater), quod scribam, plane non habeo.
Misi ad legatum, sed ne ipse quidem habet quicquam.
Nihil ex Italia ad nos affertur; omnia nunc silent.
Quod quid portendat, ignoro; forsan aliquid monstri alunt, quod brevi est erupturum.
De coronato, quoniam ita omnino vis, parebo; tunc autem uberiores agam gratias, cum coniux acceperit, licet invitus ab eo accipiam, cui debeo.
Spargebatur hic pridie rumor de obitu Sabaudi; sed nihil possum affirmare.
Quid in Germania agatur,
a nobis ignoratur.
Veniam, si vixero, post pascham ad vos, et tunc de rebus omnibus.
Dabis tu mihi tunc aliquot horas, quas tibi suffuraberis; nec enim, quod superiore anno a me factum est, tam subito a te avellar, cum tu non sis postrema causa mei ad vos adventus, nisi (quod certe vereor) coram mutus sum futurus, qui absens tamen nunquam non habeo, quod te scire velim.
^$D. d.
Gesneri accepi omnia; scribam, si vacat, post octo dies.
Non est, quod de vecturae  precio sit solicitus, cum omnia
abunde sint persoluta.
Vale, reverende in Christo pater, et quod te inanibus literis obtundo, mihi ignosce; cum enim nihil haberem, quod scriberem, tamen scribere volui, ut tu quoque me nihil habere scires.
Salvum te cupiunt nostri omnes.
Salutem ex nobis dicito tuis omnibus.
<timestamp>Curiae, 8. aprilis anno 1560</timestamp>
                                               Ioannes Fabricius, tui observantissimus.
De Beccaria nihil timemus.
Clarissimo viro eruditione et pietate excellenti d.
Heinrycho Bullingero, ecclesiae
Tigurinae antistiti vigilantissimo, domino et patrono suo multis nominibus observando.
</content>
</letter>