<?xml version="1.0" encoding="UTF-8" ?>
<letter id="1451">
<nr>1451</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>5. Januar 1541</date>
</space_time>
<vo>Autograph: Zürich StA, E II 365, 18 (Siegelspur) </vo>
<re>Stellt in Abrede, dass Bucer in einem Brief an ihn [BucerDS VIII, Nr. 8] Bullinger schlecht gemacht habe, wie er vom Churer
Säckelmeister hörte, der im Herbst bei Bullinger war; Bucer beklagte nur, dass ihn Bullinger im [Widmungs-]Brief an Johannes
Travers [Nr. 1303] angegriffen habe. Der Briefüberbringer, ein getaufter Jude, ein bescheidener, armer Mensch, weilte einen
Monat lang in Chur, konnte hier aber kein Auskommen finden; Comander bittet Bullinger, ihm weiterzuhelfen. Johannes Blasius
und Nikolaus [Pfister, gen.] Baling senden Grüße und bitten zusammen mit ihm um Nachrichten über das Religionsgespräch in Worms.
</re>
<tx>[Gedruckt: Graubünden, Korr. I 22f, Nr. 18.]
^&x<tx>Gratiam et vitae innocentiam a domino.
^$Quaestor aerarius nostrae civitatis nuper mihi retulit,
colendissime Bullingere, cum Tiguri esset proximo autumno,
humanissime sese precipue a te tractatum fuisse, inter
confabulandum vero etiam mei memoriam habuisse, hac scilicet
ratione, quod Bucerus quasdam literas ad me dederit, in
quibus te nonnihil taxaverit etc. Verum est, literas ad me
dedit, quibus Lutheri et suas de eucharistia caligines ad
longum descripsit, conatus nimirum me in ipsorum adducere
opinionem. In illis literis Bulingeri[!] mentionem facit
hactenus tantum: Quaerulatur, quod in epistola ad dominum^&x{
^&xIohannem Traversium ipsum durius taxaveris, quam sperasset.
Preterea penitus nihil nec te aliquo aut scripta tua verbo
laedit; nam si tale quid scripsisset ad me, nequaquam te
caelassem.
^$Caeterum tabellarius praesentium, Hebraeus natus, sed ad
Christum conversus, homo sane mentis, ut mihi videtur,
humilis et patiens, dignus quidem meo iuditio, in quem
beneficia pro necessitate conferantur, qui iam extrema
praemitur paupertate, ad vos divertit meis literis utcunque
commendatus, ut saltem accedendi te occasionem haberet. Fuit
nobiscum Curiae mensem unum; cum vero satis illi perspectum
esset apud nos vivere aut victum acquirere non posse, ad vos^&x{
^&xsese recipere statuit. Huic adesse propter Christum velis
vel aliquo commendatione tua promovere.
^$Vale.
^$Ex Rhetiae Curia antiqua, nonis ianuarii 41.
^$Salutant te plurimum Ioannes Blasius et Nicolaus Balingius,
confratres mei, depraecantes una mecum, ut de conventu
Wormaciensi et de actis illius nos certiores facere^&x{
^&xdigneris.
<un>Tuus ex animo Ioannes Comander.
<lz>[Adresse .....:] Doctissimo viro Magistro
Heinricho Bullingero, clarissimae ecclesiae Tigurinae
antistiti vigilantissimo, domino at amico suo plurimum
observando.^&x{
</content>
</letter>