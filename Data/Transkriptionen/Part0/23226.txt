<?xml version="1.0" encoding="UTF-8" ?>
<letter id="23226">
<nr>23226</nr>
<correspondents>
	<originator>Schultheiss</originator>
	<originator>Rat von Winterthur</originator>
	<addressee>die Examinatoren in Zürich</addressee>
</correspondents>
<space_time>
	<place>(Winterthur)</place>
	<date>7. November 1553</date>
</space_time>
<vo>Zürich StA, E II 359, 2899. / Orig.inal.</vo>
Wolgelerten, wyrdigen, fromen, fürsichtigen, wysen,
insonders gnedygen, lieben heren. Uch sige unser früntlich
gruͦs, geneygten, undertenigen, willigen dienst sampt was
wir eren, liebs und guͦts vermöchten, zevor. Gnedigen,
lieben heren, wir haben Emanuell Koffman, zeyger dis
brieffs, verschyner tagen zuͦ einem profyssor angenomen
und
darnebent unser armen lüthen der sondersiechen kylchen zuͦ
versechen, bevolchen. Dyewill er aber sins könens von üch
noch nit examiniert worden, habend wir ime in bevelch geben,
sich vor üwer ersam wißheit der gstaldt dar zestellen, mitt
undertenigem pyt hienebent, den guten jungen man in
günstigem bevelch ze haben. Das stat uns in aller
undertänigkeith umb e[wer] e[rsam]
w[ißheit] zu beschulden. Datum 7. tag wintermonat anno etc.
1553.
Schultheis und rath der sta[d]t Winterthur.
Den wolgelerten, wyrdigen, fromen, fürsichtigen, wysen
gemeiner versamlung sampt und sonders des examens der stat
Zürich, unsern gnedigen, lieben herenn.
</content>
</letter>