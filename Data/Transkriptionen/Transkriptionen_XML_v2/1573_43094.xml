<?xml version='1.0' encoding='UTF-8'?>
<letter id="43094" year="1573" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>[Zürich]</place>
	<date>1. Juli 1573</date>
</space_time>
<record>Zürich StA, E II 342a, 714. / Orig. (Aut.)</record>
<print>Graub. III, 434f. R.</print>
<statue></statue>
<content>
S.  Valde solicitus sum, ne meę literae ad te iam
aliquoties a me scriptae
interierint et in malevolorum manus pervenerint. Scit
questor aerarius, qui has
fert, quod scripserim ad te copiosas, quas ipse se probe
curasse dixit.
Praeterita septimana rursus scripsi et nova, quae habui,
inserui literis, ac
septimana proximam praecedente rursus alias ad te dedi, quae
Meyenfeldensi
quidam accepit ac certo promisit se probe curaturum. At tu
de his ternis nihil
ad me scribis. Quartas hasce nunc mitto, sed breviculas.
Viva enim epistola est
questor ille noster, qui creatus est praeses Durgovianus.
Tradidi illi nova,
quae accepi a fidis, tibi danda. Rogo, ut in periculosissimo
hoc negotio, unde
bellum oriri queat, quo et libertate et religione spoliemur,
si quid possis,
rigidiores flectere et mitigare cures, ut componatur aequis
conditionibus turba
alioqui multis modis periculosa etc.
Vale. Saluta d. consulem Willium, nostrum Campellum et alios
ordine omnes amicos et notos.
<date>1. iulii 73</date>.
<signature>Bullingerus.</signature>
Minem lieben herren und bruͦder h. Thobia Egly,
predicanten zuͦ Chur.
</content>
</letter>