<?xml version='1.0' encoding='UTF-8'?>
<letter id="33087" year="1563" lang="lat">
<correspondents>
	<originator>Charles de Jonvilliers</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>2. Juli 1563</date>
</space_time>
<record>ZÃ¼rich StA, E II  368, 282. / Orig.(Aut.)</record>
<print>Ep.Calv. 3975 (XX, 56).</print>
<statue></statue>
<content>
S. Literas tuas 12 iunii scriptas, vir clarissime, ad 23 accepi,
quibus respondere si vellem copiosius mihi non licet propter
nuncii discessum repentinum.
Nam hac ipsa hora d.
Calvinus pro
singulari sua humanitate et summa erga me benevolentia
significat, si quid velim istuc scribere, ante duas horas
abiturum qui literas meas perferat: et quia aliis negotiis
distrahitur, paulo post se scripturum ad te et me vocaturum ut
excipiam.
Dum exspecto ut me accersat, haec pauca tibi breviter:
de eius valetudine nihil scribo, quum minime dubitem, quin more
suo tibi significaturus sit.
Trecium abiisse  6. maii intellexeram ex d.
Calvino cui
scripseras, sed nullas prorsus ab eo literas accepi: quod mihi
tam molestum non est, quam quod vereor ne acceperit fasciculum
literarum, quem illi mittebam ante initium maii.
Tibi
inscripseram, quia tunc quoque d.
Calvinus scribebat et ad te
mittebat exemplar expositionis quam Admonitioni suae ad Polonos
addiderat.
Mittebam etiam ad Trecium 15 vel plura exemplaria ut
d.
Gvalthero, Wolfio, Lavatero et aliis amicis daret.
Verum nihil
unquam responsum accepi, ut nunc credam interceptum fuisse
fasciculum illum - - - - - - - - - - - - - - - - - - - Quod mihi
pergrave ac molestum esse fateor non modo ob illa quae
commemoravi exemplaria, et quae typis excudenda curaveram, ne
intercideret illa explicatio: sed quia adiunctae erant literae a
d.
Calvino ad Sarnicium et Iacob.
Sylvium pastores Polonos,
quibus respondebat.
Quod si nondum forte videris illam
expositionem, mitto unum exemplar, ut intelligam ex te, an
fasciculum acceperis, in quo erat inclusa cum d.
Calvini ad te
literis: Remitto exemplar literarum ad Trecium, quod statim d.
Calvino reddidi ut volebas.
- - - - - - - - - - -Genevae raptim
<date>2. iulii 1563</date>.
                                   Carolus Ionvillaeus tui
observandiss.
</content>
</letter>