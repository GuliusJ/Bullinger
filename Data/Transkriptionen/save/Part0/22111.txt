<?xml version="1.0" encoding="UTF-8" ?>
<letter id="22111">
<nr>22111</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>17. Mai 1552</date>
</space_time>
<vo>ZÃ¼rich StA, E II 365, 107.</vo>
<dr>Gr. I, S. 251f.</dr>
Gratiam et pacem a domino. Literas tuas 5. maii datas  15.
tandem maii reddite su[nt], colendissime frater. Quod raro
scribimus, improperas mihi quidem non immerito; nam semper
ad scribendum epistolas segnis et ineptus fui. Ego ante
mensem ad te literas per quendam studiosum nostratem dedi;
sed timeo eas intercidisse; nam non ex tuis potui percipere.
Scripseram de episcopo nostro, de Celso Martinengo et
Vergerio; sed suspicor non receptas a te. Consilium
Tridentinum finitum est. Der hagel hat drin gschlagen.
Traversus ita scripsit ad filium suum: "Episcopus noster
rediit, intra pelliculam suam se continet quietum." Sessio
nulla est habita in maio. Magna annonae caritas nos inopes
reddit. Nobis omnia emenda sunt, nulli sunt frumentorum
redditus; apud Insubres vilius emuntur, sed teloniis supra
modum gravantur, ut ad nos deportari non possint. Ex Italia
pauca habemus. Papa obsidionem Mirandulae solvit; gubernator
Mediolani eandem restauravit. Magnae sunt ubique turbae;
deus earundem catastrophen novit. Si quid habes, more solito
nobiscum impartire digneris.  Vale.  Ex Rhetiae Curia,  17.
maii 52. Salutant te Philippus, Heimius et Pontasella.
Tuus Ioannes Comander.
Ornatissimo viro magistro Heinricho Bullingero, Tigurinae
ecclesiae pastori vigilantissimo, domino suo et fratri
observando.
</content>
</letter>