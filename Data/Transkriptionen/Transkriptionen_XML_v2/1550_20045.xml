<?xml version='1.0' encoding='UTF-8'?>
<letter id="20045" year="1550" lang="lat">
<correspondents>
	<originator>Baldassare [=Balthasar, Baldassar] Altieri</originator>
	<addressee>Bullinger</addressee>
</correspondents>
<space_time>
	<place></place>
	<date>17. Februar 1550</date>
</space_time>
<record>Zürich StA, E II 365a, 496. / Orig.(Aut.)</record>
<print></print>
<statue></statue>
<content>
Celeberrime antistes, saepius nunc ad te scribo, vel quia
opera tua indigeo, non
tam mea quam amicorum causa, vel quod me nimis acriter
torquet ista mora
literarum tuarum, que significent te meas accepisse; nam his
erudiri optime
potuisti, quam inique evomerint in me convicia illa pessimi
detractores. Quodsi
nimis morosus tibi videbor, non mihi, sed causę huic
adscribe, quę cum in
dei contumeliam verti ceperit, quotidie me magis urget,
donec omnibus sit
patefacta, quomoso sese habeat. Itaque, quam primum poteris,
significabis, num
cumulate sit tibi et cęteris in ea re satisfactum. Curabo
enim, ut in dies de
me rectius sentias. Cęterum fratrem hunc tibi vehementer
commendo, in quo non
tam unius hominis personam, sed integram ecclesiam, si
volueris, complecti
poteris; est enim is carissimus fratribus Cremonensibus,
quem isthuc mittunt pro
emendis libris. Huic si quid pręstiteris, scito te illis
omnibus contulisse.
Digna est mehercle illa ecclesia opera tua, quę prę
cęteris aliis Christum
amat, tuetur ac fovet. Tu vere, m  Bulingere, adversus
hominum perfidia
vindica fratris tui innocentiam. Vale meque [dil]igas. Datum
ex latebra mea  17. februarii 1550.
Tui observantissimus B[althasar] A[lterius].
Pietate et eruditione clarissimo [Ch]risti ministro domino
Henryco [B]ulingero,
domino ac fratri semper colendo.
     Tigurum.
</content>
</letter>