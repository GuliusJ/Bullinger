<?xml version='1.0' encoding='UTF-8'?>
<letter id="43136" year="1573" lang="lat">
<correspondents>
	<originator>Thomas Erastus</originator>
	<addressee>Bullinger</addressee>
</correspondents>
<space_time>
	<place></place>
	<date>20. November 1573</date>
</space_time>
<record>Zürich StA, E II 361, 30. / Orig. (Aut.)</record>
<print>Korner BA. 8. 12. 73 / Toepke II, Anm. 2.</print>
<print>Schnurff inskrib....  11. 9. 73. / Toepke II, 68.</print>
<statue></statue>
<content>
S. D.  Scripsi alias ad te, vir mihi semper instar patris ac
domine
honorandissime, de puello hoc Iacobo Schnurff, et a senatu
rogavimus, ut aliquid
ei dari curaret a patruo; matrem eum in hac rerum omnium
difficultate alere non
posse, quae vix se ipsam sustentare possit. Responsi nihil
accepimus. Mittit eum
nunc mater atque orat (oro ego etiam, quantum omnino
possem), ut tua et bonorum
opera recipiatur in eum numerum, denen man das muͦß gibt.
Mater sane apud nos
vivit post reditum ita honeste, ut omnibus chara sit; coquit
in collegio
Dionysiano, digna certe, quae adiuvetur, ut hoc onere
liberetur. Civis vestratis
est filius, puto. Sed nolo plura, ne diffidere videar.
Postremas tuas ante
biduum accepi; faciam, sicut iubes in optima forma, ut
aiunt.
Polonus modo venire, modo redire dicitur; simulationum et
doli omnia plena. Mira
narrantur, quae tentata sint de Argentina. Belgica silent.
Maderi causa tandem
explicata est, quam ridicule, vix est credibile. Negantur
omnia, praetexuntur
mendacia et nugae, quarum nulla facta mentio. Cornerus nunc
examinatur, ut
creetur bacalaureus. Caetera proxime. Deus adsit nobis
semper. Amen. Die 20. novembris ante lucem.
<signature>Tuus totus Erastus.</signature>
Ornatissimo viro pietate et doctrina d. Henrico Bullingero,
Tigurinę ecclesiae
ministro primario, domino suo colendissimo.
</content>
</letter>