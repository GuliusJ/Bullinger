<?xml version='1.0' encoding='UTF-8'?>
<letter id="42067" year="1572" lang="lat">
<correspondents>
	<originator>Georg von Stetten</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>23. April 1572</date>
</space_time>
<record>Zürich StA, E II 378, 1882. / Orig. (Aut.)</record>
<print></print>
<statue></statue>
<content>
S. Volebam prolixius respondere ad tuas 4. aprilis scriptas,
domine mihi
plurimum observande; festinante autem nuncio id facere nunc
non possum impeditus
ab affine quodam meo, qui me, cum iam scribere coepissem,
avocatum per horas
fere 3 distinuit. Interim nuncius, ut dixi, abitum parat, ut
iam plura dare non
possim quam schedam hanc insertam, quam antea conscribi
curaveram, ut oblato
nuntio mox literis inserere possem aut, si ille differretur,
plura addere. Simul
tibi gratias ago magnas, quod tam diligenter de tumultu
Rhętorum ad me scripsisti.
Bene vale.
<timestamp>Datum Augustę  23. aprilis anno 1572.</timestamp>
R[everentiae] t[uae] observantissimus Georgius a Stetten.
Reverendo, pio atque erudito domino Henricho Bullingero,
ecclesię Tigurinę
antistiti vigilantissimo, domino et amico suo colendo.
               Tiguri.
</content>
</letter>