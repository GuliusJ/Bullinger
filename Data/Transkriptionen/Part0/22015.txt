<?xml version="1.0" encoding="UTF-8" ?>
<letter id="22015">
<nr>22015</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>21. Januar 1552</date>
</space_time>
<vo>Zürich StA, E II 365, 105. / Orig.</vo>
<dr>Gr. I, S. 234.</dr>
Gratiam et pacem a domino. Deo optimo maximo ingentes agimus
gratias, quod te nobis restituerit; cura, ut valeas tuae
ecclesiae tuaeque familiae et nobis omnibus omnino
necessarius. Pontessaella de omnibus nos certiores fecit.
Apud nos omnia eodem statu permanent. Cum Camillo et
Paravicino agemus in nundinis Paulinis, quum primores nostri
conveniunt, apud quos potestas est; nam sine illis nihil
possumus. Ex Italia fere nihil habemus, nisi quod milites
(ut fertur) conscribuntur Mirandulę; nimirum contra
Parmam
et Senam Cęsar aliquid molietur. Vale. Ex Curia,  21.
ianuarii 52.  Binas literas mittit Vergerius. Vocatus est a
duce Wirtenbergensi; videtur nobis hanc vocationem
negligere; qua causa
nescimus.
Pietate et doctrina ornatissimo viro m[agistro] Heinricho
Bullingero, domino et fratri suo colendissimo.
</content>
</letter>