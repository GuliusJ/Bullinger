<?xml version='1.0' encoding='UTF-8'?>
<letter id="44002" year="1574" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Zürich</place>
	<date>8. Januar 1574</date>
</space_time>
<record>Zürich StA, E II 342a, 730. / Orig. (Aut.)</record>
<print>Graub. III, 458f. R.</print>
<statue></statue>
<content>
S.  Faxit dominus Iesus, ut hic annus tibi tuisque omnibus
felix et faustus sit
futurus. Omnes tuas literas hactenus accepi et ultimas a
cursore Ioanne Itelio.
Communicavit etiam d. Hallerus ea, quae de actis iudicii
Curiensis dedisti. Pro
omnibus gratias tibi ago. Ex Gallia expecto, quomodo
cesserit actio dominorum
Danvilii et Montmorantii pacifica cum Occitanis et
Aquitanis, item quid actum
sit in comitiis regiis vel Aurelii vel Compendii. Utinam
querant pacem et non
redintegrent bellum in certissimam ipsorum pernitiem!
Polonus excessit ex regno
magno cum dolore Guisianorum et cleri. 11. decembris
Heydelbergam est ingressus
deducentibus ipsum Christophoro Palatino et Ludovico
Nassovio. Elector Palatinus
nec invitavit eum ad suam mensam nec ad ipsius accessit.
Postera die evocavit
ipsum ad colloquium praesentibus Polonorum legatis. Rex
consilium petivit,
quomodo restitui possit pax et aboleri Germanorum indignatio
concepta ob
Parisiensem tumultum etc. Respondit princeps: 'Libera
confessione
sceleris'; frustra queri vanas excusationes caedis
admirallii et suorum
fideliumque. Deinde, si rex frater abstineat a persequtione,
papam non audiat,
sed firmam fidelibus pacem concedat per totam Galliam; nisi
hoc fecerit, regnum
Galliae discerptum iri. Hortatus est denique (multum
approbantibus hoc legatis
Polonorum), ut pacem colat in Polonia et, quod iureiurando
legatis Polonorum
confirmavit: se nolle in Polonia ullum evangelicum odisse
aut persequi,
fideliter praestet. Und diewyl er das der kron Poland
schwerren muͤssen, sölle
sich sin bruͦder in Franckrych nitt beschämen, das
guͦtwillig thuͦn etc. Postera
utrinque bona cum gratia discessum Wormatiam, Moguntiam,
Franckfortum etc. Quid
porro futurum sit, experietur tempus. Comitatur ipsum dux
Nivernensis, marchio
Bövius, Guysianus, comes Retiensis, comes Menes et reliqua
sceleratorum turba
etc. Abeat, abeat nunquam rediturus, nisi conversus ad
dominum officium
praestiterit boni principis etc.    -     Haec scribo in
negotiorum turba et
viribus ob negotiorum molestias afflictis. Quod vero ultimis
ad te literis
monui, vereor, ne Ganthnerus malum adhuc vobis det,
priusquam serio ablegetur.
Der Tüfel rumpt das vaß nitt one ein gestanckt. Utinam viri
prudentes sapiant!
Vale.
<timestamp>Tiguri, 8. ianuarii 74</timestamp>
Saluta d.d. consules et amicos ordine omnes.
<signature>Bullingerus tuus.</signature>
Ornatissimo viro d. Tobiae Eglio, Curiensis ecclesiae
ministro, domino et fratri
meo honorando et dilecto.
                  Chur.
</content>
</letter>