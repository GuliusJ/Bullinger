<?xml version='1.0' encoding='UTF-8'?>
<letter id="20091" year="1550" lang="lat">
<correspondents>
	<originator>Franciscus [=Francisco] Dryander (de Enzinas)</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>22. April 1550</date>
</space_time>
<record>ZÃ¼rich StA, E II 366, 24. / Orig.(Aut.)</record>
<print></print>
<statue></statue>
<content>
S. D.  Male sit antichristo, cuius occasione non solum
expellitur Christus, sed
alia etiam laudabilia studia interdicuntur.<fn>Siehe dazu <a>Gilly, Spanien</a> 339f.</fn> Prohibitus hic
est antichristus et
simul communi lege prohibitum, ne ulli omnino libri hic
imprimantur alia lingua
quam Latina, Graeca, Hebraica et Germanica, neque satis
scio, utrum mei etiam
libri in hoc edicto comprehendantur; nam antea mihi erat a
senatu permissum
imprimere omnia, quae vellem, modo non pertinerent ad
religionem, quum antea
mihi fuerit persuasissimum facilius ac libentius eos
admissuros sacra scripta
quam prophana. Sed haec nobis ferenda sunt. Utcunque res
cadat, non movebor a
meo instituto, neque meus labor aut industria per dei
gratiam istiusmodi
iudiciis retardabitur; neque enim orbis terrarum in una urbe
Basiliensi
continetur. Si adesset typographus, cito deliberarem, quod
esset faciendum;
expecto eum hac hebdomada, sicut promisit se venturum. Quod
nisi tibi esset
molestum, vellem curares eum urgeri. Si quid postea
extiterit novi, te admonebo.
Saluta meis verbis omnes fratres. Bene vale.
<timestamp>Basileae  22. aprilis 1550.</timestamp>
Tuus ex animo Franciscus Dryander.
Clarissimo viro d. Henrico Bullingero.
               Tiguri.
</content>
</letter>