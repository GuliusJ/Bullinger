<?xml version='1.0' encoding='UTF-8'?>
<letter id="29091" year="1559" lang="de">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>12. Juni 1559</date>
</space_time>
<record>Zürich StA, E II 359, 2993. / Orig.</record>
<print>Ep.Calv.3069 (XVII, 551f)</print>
<statue></statue>
<content>
- - - De Genevensibus secreti aliquid audio, quod tibi quoque soli communicatum volo:  Sy söllind ein bottschafft zum hertzogen gschickt han, die ist kommen an ein ort da noch die so im friden ghandlet bi einandern gsin.
Daselbst ist auch der hertzog, der conestabel und ander gsin.
Der bott hatt nitt wol für können, dann das er den conestabel auch angsprochen siner handlung halb, der hat innen ein zyt und platz bestimpt, da er erschinen sölle, so werde der hertzog auch da sin.
Als nun der bott
dahin kon, in bisin viler herren, hat der conestabel den botten gheissen herfür trätten, und sin werbung anzeigen.
Das hat er thon, und in nammen der statt Genff imm alle früntschafft angebotten, allein begärt, das er sy der religion halb fry lassen wölle, so wellind si imm übrigen imm alles was innen zu thun müglich bewisen, scilicet, das er wider zu sim land kömme.
Der hertzog hat geantwortet so die sachen bisz dahin kömmind, welle er gsen, wie imm gschehe.
Do ist der conestabel dargstanden
und gsprochen: Ja herr, ich befilch üch die von Genff, lassend si üch wol befolhen sin, als ein meineidig, zemmenglüffen ufrürig bös volk, als ein sentin aller buben, die ein andern selb in der stadt würgend, verratend, etc.
Also befilch ich si üch.
Das sol er in beisin des botten und viler herren gerett han.
Tamen haec tibi soli.
Ich habs von einem ehrenmann, auch in geheim, der kürtzlich erst us frankrych kon.
Ich sorg sunst Genff werde sich schicken.
Gott gäb, wie es m.
h.
gange.
- - - - -
- - - - - - - - - -       -  - -  - - - - - -   Bernae 12. iunii 1559.
                                                                    Hall.
<signature>tuus.</signature>
Clarissimo viro d.
Heinrycho Bullingero Tigurinae ecclesiae pastori fidelissimo domino et compatri suo perpetuo colendo.
</content>
</letter>