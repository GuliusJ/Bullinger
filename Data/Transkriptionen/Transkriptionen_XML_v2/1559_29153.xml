<?xml version='1.0' encoding='UTF-8'?>
<letter id="29153" year="1559" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>22. September 1559</date>
</space_time>
<record>Zürich STa E II 373, 115. /Orig.(Aut.)</record>
<print>Gr. II,  158 R.</print>
<statue></statue>
<content>
S. D. Accepi binas, frater charissime, nec respondi hactenus, quod non habeam, quod scribam.
Expectamus Froschouerum, quem intra octiduum venturum speramus.
Ex Geneva scribunt fratres in Galliis regnare Guysianos, infensissimos Christi hostes, ideoque gliscere persequ tionem.
Ego vero scio potentem esse Christum, et qui ex insperato suis subvenire possit.
Aiunt regem unctum 17. septembris.
Mirum sane est Romae haec fieri, quae fiunt; sed regnat ubique Christus.
Vigilate, ne ille a Quadriis
corrumpat auro multorum pectora et obtineat aliquem ad suam impietatem gradum, et rectissime facis, qui te opponas pro viribus.
Vindemia facit etiam, quo sim brevior.
Remitto literas Italicas.
Recepi literas clarissimi viri d.
oratoris; apud illum me excusabis, quod nihil respondeam; differam in aliud tempus, quo accipiam literas ex Francfordia; si enim aliquid accepero ipso dignum, communicabo.
Salutabis illum officiosissime, salutabis d.d.
consules, Philippum, Pontisellam et omnes amicos nostros.
Vale.
Salutant te et domum tuam mei omnes.
<timestamp>Tiguri 22. septembris 1559.</timestamp>
Bullingerus tuus.
Praestantissimo viro d.d.
Ioanni Fabritio, Curiensis ecclesiae fideli ministro, domino et fratri suo colendo et dilecto.
^$Chur.
</content>
</letter>