<?xml version='1.0' encoding='UTF-8'?>
<letter id="30028" year="1560" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>17. Februar 1560</date>
</space_time>
<record>ZÃ¼rich StA, E II 336a, 464 (neu: ...)  / Orig.(Aut.)</record>
<print></print>
<statue></statue>
<content>
S. Trevirensium status afflictissimus est, de quo arbitror nuper ad te, et mitterem integram historiam; sed non est nunc ad manus, missurus, ubi recepero.
Scoti Guisanum fuderunt duce comite de Aran; vindictam meditatur cladis frater Guisanus senior.
Utinam et is per domini manum confundatur.
Confoederati certis legibus Angli et Scoti feruntur; sed tum ea certius scribemus, cum habuerimus certiora.
Persecutio Lutetiae super modum fervet; interemptus glande bombardae nuper est ex iudicibus primus
quidam, evasitque caedis autor, unde supra modum et cardinales et sui similes tyranni metuunt et in curiam nemo nisi armatorum stipatus manu venit.
In Provincia et Aquitania non ea exercetur saevitia.
Rex iuvenis misero est miserior, ut qui et valetudine infirmissima adfligitur et insanorum regitur furoribus.
Norimbergenses a d.
a Grumbach graviter vexantur, nec redimi pax nisi ingenti pecunia posse videtur, quod auxiliares habeat potentes.
Per caetera altum est silentium de Germaniae rebus.
Calvinus graviter aegrotare nunciatur, quem commendemus ecclesiae ut insigne Christi organum.
Bene vale cum tuis omnibus.
<timestamp>Basileae, 17. februarii anno 60</timestamp>
<signature>T[uus] S[imon] Sulcerus.</signature>
Viro praestantissimo d.
Heinricho Bullingero, ecclesiae Tigurinae antistiti vigilantissimo, domino et symmistae colendissimo .
</content>
</letter>