<?xml version='1.0' encoding='UTF-8'?>
<letter id="31062" year="1561" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>1. April [1561]</date>
</space_time>
<record>Zürich StA, E II 377, 2697.</record>
<print></print>
<statue></statue>
<content>
S. D. Scribit ad me d.
Redonensis episcopus expectari responsum electorum imperii in consilii negocio et dieta imperiali, ex quo pendet resolutio imperatoris.
Fuit ipse initiationis arbiter aut mysticus parens filii recens nati regis Bohemię.
In Gallia fuerunt provincialia comitia; in aliquibus statuerunt regi Navarre gubernationem et regimen regni deberi vel eo recusante principi a Conde: nullos ecclesiasticos, aut qui pontifici sunt obstricti, debere esse ex consilio regis; taceo, quę
contra Guisanos.
Princeps a Conde per regem, eius consilium et parlamentum Parisiense absolutus.
Non probo, quae in nonnullis urbibus Gallie sine magistratus auctoritate acta sunt tumultuosius in tollendis imaginibus.
Sequenti septimana proxime die lune  7. huius Quinquepagicorum legati conveniunt Lucerne, ut deliberent de Glaronensium causa [EA IV/2, 170.)
Salutat te uxor et familia.
Bene vale et nos ama.
Solut[uri] 1. aprilis.
<signature>Tuus ex animo Coignetius.</signature>
An herren Heinrichen Bullinger, verkhünder des wortt gottes zuͦ             Zürich.
</content>
</letter>