<?xml version="1.0" encoding="UTF-8" ?>
<letter id="1535">
<nr>1535</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>15. Juni 1541</date>
</space_time>
<vo>Autograph: Zürich StA, E II 350, 427-430 (Siegel)</vo>
<re>Will ihm die neuesten Nachrichten nicht vorenthalten. Die Truppen [König] Ferdinands [I.] versuchen, Buda zu erobern, und treffen dabei auf harte Gegenwehr; den Schaden, den sie den Befestigungsanlagen tagsüber zuzufügen imstande sind, können die Türken in der Nacht jeweils wieder reparieren. Zu
Besorgnis gibt ein großes türkisches Entsatzheer Anlass, das den Truppen Ferdinands überlegen ist; es wird erwartet, dass sich die Belagerer aus der Ebene ins Hügelland zurückziehen werden; die Gerüchte von der immensen Truppenstärke der Türken könnten eine Kriegslist sein, sicher ist aber, dass das
türkische Heer - wie aus Venedig zuverlässig berichtet wird - ungefähr 200'000 Soldaten umfasst.
Viele befürchten, dass die Türken sich nach der Eroberung Ungarns nach Österreich und gegen dessen Hauptstadt Wien wenden könnten, es sei denn, der Kaiser einige sich mit den in Regensburg versammelten Ständen über die Türkenhilfe, was aber angesichts der gegenwärtigen Verhältnisse schwierig zu
bewerkstelligen sein wird.
Das Regensburger Religionsgespräch ist zu Ende gegangen, ohne dass man der Gegenseite Zugeständnisse abgerungen hat; dies wird nicht aufgrund menschlicher Fähigkeiten erreicht, sondern durch Gott in Güte gewährt. Besonders abweisend gebärdete sich die Gegenseite bei der Behandlung der Eucharistie,
jedermann weiß aber, dass die Lehre und Gebräuche, an denen die Päpstlichen festhalten wollen, sich als menschliche Lehren und Traditionen in die Kirche eingeschlichen haben; sie setzen die Autorität der Konzilien derjenigen der Schrift gleich, achten damit Menschliches nicht weniger als Göttliches
und verfallen dadurch falschen Ansichten wie der Transsubstantiationslehre und Praktiken wie der Elevation der Hostie. Gott möge die Menschen zu rechtem Verständnis leiten. Die Welt durchschaut, was die Päpstlichen wollen; sie sollten endlich zulassen, dass die Kirche nach apostolischem Vorbild
erneuert wird. Nun bleibt des Kaisers Urteil zu erwarten.
In Thüringen und Sachsen treiben Brandstifter erneut ihr Unwesen; ihr Anstifter [Herzog Heinrich von Braunschweig] ist auch dem Kaiser schon bekannt. Nicht nur mit Feuer wüten einige gegen uns, sondern auch mit Zauberei. [Philipp] Melanchthon hat seinen Traum von der Hyäne in elegante Verse gefasst
[MO X 576, Nr. 187; MO XX 685-687], die Vadian Bullinger bei Bedarf gerne zukommen lässt. Über Christoph von Landenberg wurde [vom Kammergericht zu Speyer] wegen seiner Fehde mit Rottweil die Acht verhängt. Grüße, auch an [Hans Rudolf] Lavater.
</re>
<tx>[Gedruckt: Vadian BW VI 37-39, Nr. 1178.]
<tx>S. E proxime allatis negociatorum literis haec ferme
accipimus, quae, etsi aliunde intelligere potes, tamen ne
certus non esses, caelare te nolui. Primum scito Ungariam
bello ardere, et eo quidem terribili. Ferdinandi exercitus
Budam cinxit urgetque impetu vehementi. Contra Bucenses,
omne genus telis instructi, magna clade nostros afficiunt,
sed et eruptionibus diurnis nocturnisque vehementer nocent.
Quicquid in moenibus et vallo (quo munitum est oppidum)
nostri die deiiciunt diruuntque, id omne noctu reficitur et
instauratur. De urbe igitur expugnanda desperatur et Turcae
timetur exercitus, qui multos ante dies Iaurinno<f1>Győr.<fe> relicto
Budensi obsidioni maxima equitum et peditum et tormentorum
manu imminet. Nostri sane magno in metu sunt, ne, si in
obsidione perdurent, hostium vi et multitudine circumventi
extrema experiri cogantur. Quamquam enim 25 milium et
amplius in obsidione est, temen infirmior est Ferdinandi
ille exercitus, quam ut ferre posse Turcicas vires
existimetur. Proinde creditur, nostros brevi ad superiora
Pannonię, quae haec collibus ac sylvis attollitur,
moturos; in obsessione enim et planicie, quae circa Budam
est, nihil iis aut tutum aut salvum esse poterit. Sunt
quidem, ut nosti, immodici rumores bellici, et pars est
strategem<gr>atwn</gr> in terrore ex numero hostium
incutiendo; tamen certum est Turcę exercitum, quem Budam
destinavit, circiter ducentena milia expeditissimae militiae
continere, atque id quidem bona fide e Venetiis allatum est.
Reliquus metus in eo ipso versatur, ne Turca post assertam
liberatamque Ungariam Austriam ipsam et huius metropolin
Viennam suo iam et cognitio itinere sit petiturus; quod
profecto futurum esse arbitrantur multi, nisi demum caesar
consilium ineat cum ordinibus Ratisbonae congregatis, quo
nostris subveniri et auxilia undiquaque summitti possint;
quod quam facile sit, immo vero quam difficile in tanta
animorum dissensione et rerum statu tam turbulento consequi,
tute ipse rectius iudicas, quam ego retulero.
^$Ad religionem quod attinet, Ratisbonę finitum quidem est
colloquium, sed nihil obtentum aut impetratum ab adversariis
in iis maxime dogmatis, quae ad papę regnum et gladium,
praeterea ad sacrificorum retinendam dignitatem, postremo ad
quaestum et farinam hactenus fecerunt. Haec enim non temere
assequamur ulla vel industria vel vigilantia vel aequitate
vel veritate, nisi benignum numen coelestem illis spiritum,
qui solus veritatem ultro agnoscit, tandem impertierit.
Nosti illud: Fertur equis aurigae nec audit currus habenas.
Praefractissimi fuere in eucharistiae materia, nempe ne
vulgo tota tribuatur, ut a domino instituta est, ne negetur
transsubstantiatio (sua ipsorum voce utor), deinde ne non
includatur Christus, ne non adoretur, circumportetur, ne
munus illud ipsorum tantum contemptui habeatur. Haec sunt
videlicet veteris veraeque et indubitatę fidei dogmata,
quae, nemo nescit, non dei, sed hominum doctrina immodice
curiosa primum in scholas, deinde in pontificum aulas,
postremo horum legibus, per coniurata concilia comprobatis,
in ecclesias irrepserunt. Aequant enim illi conciliorum et
scripturarum authoritatem et fidem, hoc est humana non
minoris aestimant quam divina. Et illud, puto, urgent, velut
credere opus habeamus, ut, quoniam Christus se nobiscum
futurum dixit usque ad consummationem saeculi, eum ipsum suo
dumtaxat munere et pani quidem inclusum et locabili
praesentia habeamus. Quod si est, semel et ipse video, nihil
non deferendum esse istis evocatoribus, qui et e coelo
possint deducere lunam et creatorem, cum libuerit, vel aere
conductos Venereque et crapula sordentes creaturę suae
indere et insinuare. Sed haec ioco, quamquam extra iocum
est, quod horum dogmatum caussa male audimus a gentibus,
quae, ut saepe audivi, inter alia probra et illo utuntur,
ceu incantando et fascinando evocandoque numen nostrum
elevemus. Sed simus gentes; dominum oremus, veritatem et
viam, ut illis mentem ita sua luce dirigat, ne, quod
veritati et pietati adeoque veteri ecclesiae Christi debent,
suis amplius commodis affectibusque tribuere et nulli
iustis, imo sordidis caussis usque adeo sibi in dogmatis
ritibusque religionis novandis fingendisque indulgere
pergant. Videt enim mundus et iam perspectum habent
agricolae, quonam illorum studia et conatus tendant, quid
moveant[/moneant?], quid moliantur, quid quaerant, quid
respiciant. Patiantur tandem tolli errores et monstra
innumera avaritiae, quo melius ecclesia, quae corpus est
Christi, habere et veteri veraeque, nempe apostolicae
ecclesiae, doctrinis ritibusque similima esse possit. Iam
nunc caesaris, beningnissimi principis quique partibus
pacificandis nihil non pollicitus est, iudicium expectamus.
Quod ut sanctum siet et candidum, donet nobis in illo
Christus. Amen.
^$Per Doringiam et Saxoniam rusrsum grassantur incendiarii,
quod sane hoc magis miror, quod authorem huius tam immanis
latrocinii notum esse et apud caesarem etiam delatum ex
multorum relatione accepimus. Nec modo incendiis in nos, sed
etiam veneficiis saeviunt nonnulli; hac via videlicet iuvat,
crucem nostram, quae ecclesiarum amore ferimus, gravare. Sed
sui est similis satanas, cuius haec sunt tam liberalia inter
christianos studia.
^$Descripsit Melanthon elegantibus versiculis somnium suum de
hyaena, Libyca bestia; quod si nondum vidisti, libens
mittam.<f1>MO X 576, Nr. 187, und MO XX 685f; vgl. Zürich ZB, Ms F 81, 370ff (Hand von Myconius?).<fe> Haec habui, quae referrem, quae pro meo more in
sinum ingero tuum. Tu si quae habes certiora, fac, oro,
sciam.
^$Christophorum Landenbergensem, Rotwilanorum perduellionem,
proscriptum esse ferant;<f1>Vgl. u. a. ZSKG 28, 1934, S. 91; ARG IV 72. 82.<fe> ego mallem pacificatum.
^$Vale et salve meo nomine tuos, ante omnes autemd. Lavaterum.
^$S. Galli, 15. die iunii, anni 1541.
<un>Vadianus.
<lz>[Adresse ......:] Ornatissimo viro
domino Henrycho Bullingero, sanctę ecclesiae Tigurinae
episcopo, domino colendo.^&x Adressfragment unmittelbar vor dem Brief eingeordnet. ^&x{
</content>
</letter>