<?xml version="1.0" encoding="UTF-8" ?>
<letter id="21178">
<nr>21178</nr>
<correspondents>
	<originator>Pier Paolo Vergerio</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>25. Juli 1551</date>
</space_time>
<vo>ZÃ¼rich StA, E II 356, 426.</vo>
<dr>Gr. I, S. 205.</dr>
<re></re>
<note></note>
Orig. Aut.
Vir clarissime, mitto duos libellos, quos hic curavi
imprimendos; tu fratribus eos communicato. Vos, qui magna
estis doctrina et prudentia, magnos libros saepe editis;
ego, vir pusillus, his scilicet libellis ludo et meum papam
celebro. Cras iturus sum Bernam; nam satis diu d[ominum]
doc[torem] Gribaldum expectavi nec possum amplius expectare,
et sumptus et ratio negotiorum vetat. Itaque si advenerit,
dicito illi me Bernae futurum et illic aliquandiu
expectaturum, et ut secum advehat nepotem meum. Utinam
Bernam mitteretis eas literas commendaticias,* (* a.R.:
...... ...... ..) quas coram dixi me desiderare, nempe ad
dominos Bernates. Inde profecturus sum ad videndos fratres
Genevenses et mox redibo ad vos, ut spero. Vale et salve cum
tota ecclesia et schola.  Rogate pro me.
Basileae,  25. iulii 1551.
              Vergerius.
Clarissimod. H[enrico] Bullingero.
</content>
</letter>