<?xml version='1.0' encoding='UTF-8'?>
<letter id="19183" year="1549" lang="lat">
<correspondents>
	<originator>Baldassare [=Balthasar, Baldassar] Altieri</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>22. Juli 1549</date>
</space_time>
<record>Autograph: Zürich StA, E II 365, 472.(Siegel...)</record>
<print>Gr. I, S. 473f.</print>
<statue></statue>
<content>
Pręstantissime Bul[l]ingere, S. in Domino.
^$Binas abs te accepi literas eodem tempore, quibus tu mihi
cumulate respondes ad ea omnia, quę a te ipso flagitaram; in
quo quantum tibi debeam, exploratissimum mihi est. Habebo enim
gratias, quoad vixero, quid vero retribuam, nescio.
^$Ego in istis comitiis, quę apud Rhetos nuper sunt acta, nihil
impetrare potui pręter literas commendatitias scriptas omnium
nomine; quod ni quorundam impietas obstitisset, procuratorias
etiam obtinuissem. Fędus cum Gallo iniverunt; adfuit Cęsaris
orator, sed nihil profecit. Multi verentur, ne propter id
aliquę oriantur turbę. Dominus servet suos ab impiorum
sęvitia. Hoc tantum miror, quod dominus Vadianus, posteaquam
Sangallum rediit, nihil mihi rescripserit; debebat id omnino
facere saltim propter suam humanitatem. Si illa exemplaria, quę
Geneva isthuc ad F[r]oscoverum transmitti debebant, translata
fuerint, mirifice cupio, uti sępe ad te scripsi, ea transmitti,
quam primum poterint, Clavennam usque ad doctorem Augustinum.
has vero Basileam deferri curabis. Vale meque in Domino diligas
ac rogabis eum pro mea omniumque fratrum salute.
<timestamp>Datum Curię, 22. iulii 1549.</timestamp>
^$Tui semper observantissimus Balthasar Alterius.
<address>
[Adresse ...]: [In]tegerrimo ac doctissimo Christi
[m]inistro in ecclesia Tigurina domino Henryco Bul[l]ingero,
domino suo semper observando. Tigurum.
</address>
</content>
</letter>