<?xml version='1.0' encoding='UTF-8'?>
<letter id="30123" year="1560" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>21. Juli [1560]</date>
</space_time>
<record>Zürich StA, E II ..., ....  / Orig.(Aut.)</record>
<print></print>
<statue></statue>
<content>
S. Scripsi hodie a prandio ad te literas, quas per oeconomum Küngsfeldensem<f1>Dachselhofer? Vincenz Pfister? Vgl. Leu Lexikon.</f1> ad fratrem meum Badenam misi, quoniam de hoc nuncio, qui has tibi adfert, nihildum scribam.
Interea senatui nostro ex Valesia literae allatae sunt.
Senatus hora 4. illico congregatus, praefectus Aquileiensis, qui hic in urbe erat rationes suas redditurus, ex tempore domum remissus, ut cunctis invigilet.
Cras duo legati sequentur salinas quasi nostras Aquileienses inspecturi, sed eo potissimum nomine mittuntur, ut rebus
Valesianis invigilent.
Venerunt enim Septem Cantonum legati illuc; quid acturi sint, nondum certo constat, quamvis hoc certius constet, quam quid sint effecturi.
Nostri valde sunt solliciti.
Quamprimum, quid fiat, cognovero, faciam te certiorem.
Haec (quoniam nuncius hic sub vesperam se mihi obtulit) te ignorare nolui.
Velim, ut uno verbo fratrem meum horum etiam certiorem reddas, ne, quoniam scripsi illi nihil mihi constare de legatis, se a me delusum existimet.
Vale.
Bernae 21. iulii sub noctat.
Salutat te quęstor Dilgerus, cum quo fui in coena et a quo haec omnia cognovi.
<signature>H[allerus] tuus.</signature>
D. Bullingero, Tiguri.
M. Heinrych Bullingern zuͦ Zürich.
<timestamp>Datum:  Erwähnt in Brief vom 22. Juli 1560.</timestamp>
</content>
</letter>