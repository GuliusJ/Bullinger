<?xml version='1.0' encoding='UTF-8'?>
<letter id="24026" year="1554" lang="lat">
<correspondents>
	<originator>Jean du Fraisse</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>25. Januar 1554</date>
</space_time>
<record>ZÃ¼rich StA, E II 365, 134.</record>
<print>Gr. I,  S. 358f.</print>
<statue></statue>
<content>
S.  Literas tuas cum Vergerii nostri fasciculo accepi; ei
breviter respondeo. Si commodo tuo facere poteris, ad eum
mittes. Non sum tam expers humanitatis, ut te aut ea aut
alia re gravare velim. Scribo, ut se res offerunt, et scribo
aperte. Nihil mihi gratius est, quam ut omnes erga me eadem
libertate utantur, nedum ii, quibus tribuo, ut debeo,
plurimum. Te certe imprimis amo et veneror. Vale. Curiae,
8. calendas februarii.
Tuus Ioh[annes] Frax[ineus], episcopus Bay[onensis].
Doctissimo viro d. Henrico Bullingero, ecclesiae Tigurinae
ministro, amico charissimo.
</content>
</letter>