<?xml version="1.0" encoding="UTF-8" ?>
<letter id="23071">
<nr>23071</nr>
<correspondents>
	<originator>Matthias Erb</originator>
	<addressee>Bullinger</addressee>
</correspondents>
<space_time>
	<place>(Reichenweier)</place>
	<date>16. Mai 1553</date>
</space_time>
<vo>Zürich StA, E II 361, 176. / Orig. Aut.</vo>
Gratia Christi tecum. Nuncius vehementer abituriebat; hinc
factum, patrone et frater in Christo observande, ut
nequiverim, quę volebam, scribere. Princeps indies
expectatur, utinam ne mutatum moribus et cęremoniis,
quibus utitur ducatus, . . . . . .  fert. Mihi cum M.
Casparo Gretero, concionatore aulico, negotium est, qui
nostrum catechismum ad formam Wirtenberg[ensis]
urget castigare, de quo, si vacaret, plura. Privatim
examinationem ante coenam cupit nobis obtrudere et de
pręsentia Christi maiorem explicationem etc. et nescio
quę alia. Apud me est libellus a duce Prutenico aeditus de
iustificatione, de qua delirarunt fere triennio Osiander
etc.; si non haberes, mitterem cum confessione
Wirtenbergensi. Vale, vale et, ut soles, ora pro me. Saluta
omnes.  16. maii 1553.
T[uus] Erbius.
Eximio virod. Henrycho Bullingero, antistiti ecclesię
Tigurinę, fratri semper in Christo observando.
</content>
</letter>