<?xml version='1.0' encoding='UTF-8'?>
<letter id="26164" year="1556" lang="lat">
<correspondents>
	<originator>Wolfgang Waidner</originator>
	<addressee>Bullinger</addressee>
</correspondents>
<space_time>
	<place>Worms</place>
	<date>31. August 1556</date>
</space_time>
<record>Autograph: Zürich StA, E II 361, 305.(Siegel...)</record>
<print></print>
<statue></statue>
<content>
S. Illud preterea, optimi viri, latere vos nolim presentes
literas una cum his, qui incluse in obsignato. ...ulo, me
Franckofordiam misisse ad d. Agninum factorem illic meum, non
per Wormaciensem; verebar enim, ne mihi contingeret, quod in
paschalibus nundinis. Sunt enim non pauci apud nos, quibus
dolet, quod erga vestram quam suam Lutherizantem ecclesiam sim
propensior. Neglectis igitur illis selegi pium Christi exulem
quendam Anglum (nomen illi Thomas Cholor), hominem GrecŁe et
Latine doctum et caeterorum Anglorum exulantium apud nos divini
verbi preconem, non quidem puplicum, in proprio illis assignato
templo, ut apud ...os; Lutherani enim nostri hoc non ferunt, sed
in aedibus privatis, in quibus auditum veritatis verbis
conveniunt. Pauci apud nos exulant eciam. Is Thomas Cholon,
Gualthere, te impense colit et amat, non sine nominis tui
predicatione asseverans tue humanitatis notitiam adeptum se
effluxis in Anglia, terra sibi patria, tuque non inhumaniter
feceris, si scripturus posthac ad me (ubi aliquamdiu adhuc
superesse me in vita hac mortali contigerit) adiicias ad eundem
et breve epistolium, indicaturus illi officii eius in hac re me
apud vos praeconem seu commendatorem extitisse. Hoc si feceris,
gratissimum erit mihi. Is, utspero, erit (rogatus enim addixit),
qui emigranti hinc mihi, ubi hora advenerit, adstabit
consolator. maior siquidem mihi erga hunc animus quam
ecclesiastas nostros hodiernos, Lutheri ex professo discipulos.
Iterum valete, optimi viri, in divinis praeceptores mihi ad
extremum spiritum colendi, in Christo Iesu foelicissime. Cur
enim ego unice non colerem vos, qui in vinea domini tam
fideliter tamque perseveranter laborant ringentibus passim, qui
in mysterio coenę dominicę in Lutheri verba nimium iurati.
<timestamp>Ex Wormatia 31. augusti anno 1556.</timestamp>
^$Vobis, ecclesiae vestre ex animo deditus totus Guolphangus Waidnerus.
<address>
[Adresse ...]: Doctissimis, piissimis et ornatissimis viris
et d. d. Heinrycho Bullingero ac Rodolpho Gualthero, ecclesiae
Tigurinae praecipuis ministris et doctoribus, dominis et divinis
praeceptoribus suis iugiter et perpetuo colendis etc. Tiguri.
</address>
</content>
</letter>