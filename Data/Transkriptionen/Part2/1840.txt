<?xml version="1.0" encoding="UTF-8" ?>
<letter id="1840">
<nr>1840</nr>
<correspondents>
	<originator>Philipp Gallicius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>28. Januar 1544</date>
</space_time>
<vo>Autograph: Zürich StA, E II 365a, 438 (Siegelspur)</vo>
^&xK: Zürich ZB, Ms S 54, 20; Zit.: P. Dalbert 17^&x{
<re>Der aus Graubünden stammende, durch Vermittlung von Philipp Melanchthon in Nürnberg angestellte Arzt Jakob Lemonius hat ihm vor einigen Monaten einen Bericht über den Türkenfeldzug, an dem er selbst teilnahm, überbracht und gewünscht, dass er diesen verbessere, ins Deutsche übersetze und anonym publiziere; da er sich dazu nicht in der Lage sieht, sendet er ihn an Bullinger mit der Bitte, diese Aufgabe jemand anderem zu übertragen oder den Bericht zurückzusenden. Hat die Schule an Veit [Kappeler d.J.] übergeben und kehrt ins Engadin zurück, wo italienische Prediger für Unruhe gesorgt haben. Der türkische [Sultan Suleiman^#. I.] soll von Venedig die Übergabe einiger Städte verlangt haben, darunter Brixen, das auf dem Weg nach Mailand liegt. Johannes Blasius wird bald ratsuchend nach Zürich kommen.
</re>
<dra>[Gedruckt: Graubünden, Korr. I 59f, Nr. 46.]</dra>
^&xPhilippus Gallicius Heinricho suo S.
^$Est Nürenbergae Iacobus Lemonius, vir Graece non male
doctus literaturaeque in universum non ita contemnendae,
natione Rhaetus, nostras inquam, professione medicus,
doctoratus quoque titulo insignitus, et Nürenbergae a
civitate illa salario aureorum Renensium 150 annuatim
alitur, commendatus illis a Philippo Melanchtone. Ille,
inquam, quum ante menses aliquot hic esset, libellum nobis
exhibuit a se conscriptum de expeditione in Turcam, in qua
fuit ipse. Eum cupiebat imprimi et publicari, si paulo
correctior fieret per Latini sermonis non male gnarum
aliquem - nam id ipsi non vacabat -, ita tamen, ut nomen
ipsius non apponeretur, sed pocius sine nomine prodiret. Ego
perlecto libello deprehendi lima eum opus habere neutiquam
parva et certe multo disserciore[!], quam esset mea, cui
commissum volebat illud oneris, adeo ut de edicione
desperarim. Sed cum is flagitare non desinat, ut aedatur
atque eciam in Germanicum transferatur, mitto id, quicquid
est, ad te, non ut te oneratum eo velim, sed ut per te
doctiori alicui, quorum istic copia vobis tradatur ad
elimandum utque edatur tacito nomine autoris, siquidem fieri
potest. Sumptuum [^#/+Vorlage: ^#/-sunptuum] mihi nullam facit mencionem. Quod eum ad
te mitto, causa est, quod te videtur inclamare in epistola
ad me missa, quam hanc ob causam hic mitto ad te, facioque
correctori ego potestatem per autorem mutandi, transponendi,
delendi adeoque agendi, quicquid libitum fuerit, in hoc
libello, in omnibus inquam, quae pertinent ad dictionem. Sin
vero aedi non poterit, remittas huc ad me aut ad Ioannem
Blasium Comandrumve, qui transmittent ad me; nam hodie ego
relicta Vito nostro schola Ingadinam meam repeto, ubi non
parvis excitatis tumultibus ad Italis quibusdam
concionatoribus expector. Caeterum Viti et erudicio et
diligencia placet; sed permanere eum diu hic vix mihi
persuadeo. Vereor enim, ut barbariem ferre possit eorum,
quibuscum ei maxime erit agendum.
^$Ex Italia certo fertur Turcam petere a Venetis urbes
aliquot ac nominatim Brixiam, qua commode uti possit
Mediolanum cum exercitu petens.
^$Vale, vir bonis omnibus colendissime.
^$Ex Curia, die 28. ianuarii anni 1544.
^$Ioannes Blasius propediem istuc veniet ad vos et consilium
et auxilium a vobis petiturus, optimus frater.
<un>Idem totus tuus.
<lz>[Adresse .....:] Vera erudicione et pietate
praeditod. Heinricho Bullingero, viro bonis omnibus longe
colendissimo.
^&x{
</content>
</letter>