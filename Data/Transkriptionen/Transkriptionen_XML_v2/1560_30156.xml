<?xml version='1.0' encoding='UTF-8'?>
<letter id="30156" year="1560" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>2. September 1560</date>
</space_time>
<record>Zürich StA, E II 370, 271. / Orig.(Aut.)</record>
<print></print>
<statue></statue>
<content>
S.Accepi tuas nuper missas, ad quas nihil habeo quod respondeam, nec etiam multa nunc vacat scribere, cum sim occupatissimus.
Quę habui, ad Gvaltherum nostrum scripsi; is ea tibi communicabit.
Concilium Constantię futurum vix mihi persuadere possum; Tridenti non processit, quomodo procederet aut succederet hic? Agit eos spiritus vertiginis, ut, quo se vertere debeant, nesciant; cupiunt reprimere causam veritatis, sed non possunt neque poterunt per domini gratiam, qui potenter ipsorum
conatibus resistit.
Ex Gallia nihildum habemus.
D. Musculi Locos nunc mitto per hunc; putavit typographum suo nomine ad te missurum.
Hoc cum non fecerunt, mittit ipse tibi exemplar.
Proxime plura.
<timestamp>Bernę 2. septembris 1560.</timestamp>
Salvi sint tui omnes.
<signature>I[oannes] Hallerus tuus.</signature>
Clarissimo viro d.
Heinrycho Bullingero, Tigurinae ecclesiae pastori fidelissimo, domino suo colendissimo et compatri charissimo.
</content>
</letter>