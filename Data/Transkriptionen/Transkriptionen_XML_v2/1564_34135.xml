<?xml version='1.0' encoding='UTF-8'?>
<letter id="34135" year="1564" lang="lat">
<correspondents>
	<originator>Theodor Beza</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>30. August [1564]</date>
</space_time>
<record>ZÃ¼rich StA, E II 368, 97. / Orig.(Aut.)</record>
<print></print>
<statue></statue>
<content>
Oblitus sum nuper in eo fasciculo, quem ad te misi, includere praefationem illam, cuius in meis literis mentionem faciebam.
Eam igitur nunc mitto cum auctario,
is est cum libello ipso, additurus librum Eberi, nisi veritus essem tabellarium gravare.
Laboro et enitor, quantum possum, ut Brentianum responsum ad Lipsenses
nundinas mittatur.
Lugduni pergit pestis grassari.
Commendo tibi negotium illud de foedere.
Rumor hic ortus est ad arma istic esse conclamatum.
Dominus faxit,
ut meliora brevi audiamus et domita ista ferocia boni pace sancta perfruantur.
Bene vale, mi pater.
D. Iesus te servet incolumem cum collegis omnibus.
Hic apud nos dei beneficio, quicquid pestis erat, iam pene est sopitum.
Iterum vale.
Genevae  30. augusti.
<signature>Tuus Beza.</signature>
Accepi ultimas tuas literas hoc eodem die cum uno praeterea libri tui folio; sed priorem eius partem non misisti.
<address></address>
</content>
</letter>