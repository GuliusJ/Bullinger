<?xml version="1.0" encoding="UTF-8" ?>
<letter id="1165">
<nr>1165</nr>
<correspondents>
	<originator>Bullinger</originator>
	<addressee>Philipp Melanchthon</addressee>
</correspondents>
<space_time>
	<place>Zürich</place>
	<date>31. August 1538</date>
	<note>Unmittelbar ^#/+vor ^#/-dem Entwurf dieses Briefs endet auf der gleichen Seite das Schreiben an Luther vom 1. September (unten Nr. 1168). Dazu paßt, daß Bullinger gegenüber Melanchthon auf dieses bereits zurückblickt
("scripsi"). Wenn diese Reihenfolge zutrifft, muß einer der beiden Briefe falsch datiert sein.</note>
</space_time>
<vo>Autographer Entwurf: Zürich StA, E II 345, 176-179 (ohne Siegel)</vo>
<dr></dr>
<re>Dankt dafür, daß Otto [Werdmüller] bei ihm seine Bildung vertiefen konnte. Glaubt, daß der Abendmahlsstreit
bald beendet sein wird, da die Straßburger [Capito und Bucer] bezeugt haben, daß das [Erste Helvetische] Bekenntnis samt der
in Schmalkalden überreichten Erläuterung gut aufgenommen wurde. Versichert im Hinblick auf
vielleicht noch bestehende Zweifel, daß man sich in Glaube und Lehre an das Bekenntnis halte. Bittet, Verleumdern keinen
Glauben zu schenken und Vorbehalte offen auszusprechen; hat im gleichen Sinne an Luther geschrieben [Nr. 1168]. Verteidigt die geordnete Beseitigung der Bilder und weist zur Abschaffung der
Ohrenbeichte auf Nektarios als Vorbild hin; die Tröstung der Gewissen wird dabei nicht vernachlässigt, und auch das
öffentliche Sündenbekenntnis ist weiter in Übung. Da Zwingli als angeblicher Kriegstreiber in Verruf kam, übersendet
Bullinger das vom Rat herausgegebene [Kriegsmanifest von 1531, HBRG III 59-71]; wie daraus hervorgeht, opferte Zwingli sein
Leben in einem aufgezwungenen Krieg. Schreibt all dies, um Verdächtigungen auszuräumen, die der Freundschaft noch im Wege
stehen könnten.
</re>
<tx>[Gedruckt<fx>^#/+Nach der Kopie Simlers (Zürich ZB, Ms S 45, 59).^#/-<fe>: Heinrich Ernst Bindseil, Philippi Melanchthonis
epistolae, iudicia, consilia, testimonia aliorumque ad eum epistolae quae in Corpore Reformatorum desiderantur, Halle 1874,
Nachdruck Hildesheim-New York 1975, S. 117-119, Nr. 164; Teildruck: WA Briefwechsel VIII 282; Regest: MBW 2087.]
^&x Clarissimo virod. Philippo Melanchtoni, amico singulari.
^$Gratiam et vitae innocentiam a domino.
^$Mirum est quam tuas virtutes, Philippe clarissime, tuam in
instituendo se diligentiam et ingentia tua benefitia
praedicarit nobis omnibus Otto noster, qui et eruditione
haud vulgari et moribus sanctis civilibusque quod
praedicarat approbabat. Pro quibus omnibus omnium nostrum
nomine gratias quas possum maximas ago.^&x{
^&x ^$Eucharistiae negotium arbitror brevi fore in tuto. Nam
fratres Argentoratenses testati sunt confessionem nostram
et quam ei appendimus explicationem Basileae de ministerio
et vi verbi ac sacramentorum conscriptam et d[octori]
Luthero Schmalkaldiae oblatam a vobis non improbari.
Suspitiones fortassis restant. Caeterum, quod nos attinet,
ita ex animo credimus et ita palam docemus nobis commissas
ecclesias, quemadmodum confessione et explicatione ista apud
vos sumus confessi. Interim non dubitamus oberrare
mali genii mancipia, quae calumniis et obtrectationibus
vestrorum animos in nostros exacerbare non desinant.
Reperimus enim apud nos nonnumquam, qui frigidam
suffunderent classicumque canerent, si locus daretur
certamini. Didicimus autem nullum concedendum esse
calumniatori locum. Idem haud dubie ipsi quoque didicistis.
Extulit nos divina clementia in suae ecclesiae ministerium.
Respicit in nos ut gregis exemplaria et sapientia praeditos
grex domini. At d[ivus] Iacobus: "Quis sapiens", inquit, "et
scientia praeditus inter vos?" ^&x{
^&x Ostendat ex bona
conversatione opera sua cum mansuetudine sapientiae. "Quod
si aemulationem amaram habetis et contentionem in corde
vestro, nolite gloriari et mendaces esse adversus veritatem;
non est enim ista sapientia e supernis descendens, sed
terrena, animalis, daemoniaca. Ubi autem aemulatio et
contentio, ibi turbae et omne opus pravum. Quae e supernis
est sapientia, inprimis pura et syncera est, pacifica item,
mansueta, tractabilis, plena misericordia et fructibus
bonis, absque diiudicatione et sine simluatione." Valeant
ergo suspitiones, valeant concertationes, valeant
simlutates, valeant susurri et calumniae. Amemus nos mutuo
in vera Christi charitate, iuvemus nos mutuo in opere
domini, reparemus regnum Christi, excindamus una regnum
antichristi. Vidistis nostram confessionem. ^&x{
^&x Intelligitis,
quae sit sententia nostra de evangelio, peccato, gratia et
iustificatione iustitiaque; quid item senti[ia?]mus de
Christo et ministerio ac vi verbi ac sacramentorum. Nugentur
ergo errones quicquid libet: Vos autem credite nos ita
tenere, credere et docere incontaminatae religionis capita,
quemadmodum confessi sumus. Quod si quid in illa
desideratis, indicate, obsecro, ut semel omnes cessent
suspitiones et simultates. Idem scripsi et d[octori]
Luthero. Nam amamus vos et cupimus illa, quae charitatem
synceram impediunt, amota.^&x{
^&x ^$Sane simulachra e templis, secundum leges dei et ex communi
ecclesiae nostrae consensu sanctique magistratus aedicto
modeste et citra turbas exportavimus et abolevimus.
Abrogavimus item papisticam, hoc est auricularem
confessionem, iisque renunciavimus, quae cum illa erant
colligata. At haec, opinor, neminem apud vos offendunt. Nam
ut statuariam picturaeque usum sero tandem et post annos
quadringentos in templa christianorum recepta non ignoras,
ita scis, confessionem institutum esse non apostolicum sed
patrum. Nosti nimirum Nectarii Nektarios, gest. 397, ab 381 Patriarch von Konstantinopel, schaffte um 390 das Amt des Bußpriesters ab. - Lit.: Thomas ^#/+Niggl,^#/- in: LThK^#'2 VII 874. celebre factum. Interim vero
nihil cessamus, sed pro offitio et vocatione nostra
consolamur cognitione peccati divinaeque irae perterrefactas
conscientias easque in fide Christi redemptoris promissionum
dei diligenti praedicatione confirmamus. Praeterea retinemus
adhuc publicam illam semper in ecclesia usurpatam peccatorum
confessionem. ^&x{
^&x ^$Bellum fortasse nostrum nimis infeliciter gestum
abalienavit a nobis quorundam vestratium animos, maxime quod
felicis memoriae Zvinglius illius quasi fax et author fuisse
creditur. Ergo ut eius rei et Zvinglianae innocentiae vel
aliquem gustum habeas, statui hisce chartas quasdam
adiungere, non a me quidem compositas et adornatas, sed ab
ipso aeditas magistratu Gemeint ist wohl die vom Zürcher Rat am 9. September 1531 herausgegebene Schrift "Kurtzer unnd warhaffter bericht unnd vergriff der unbillichen gewalts unnd schmaachhandlungen ..." (BZD C 200; gedruckt in HBRG III 59-71; EA IV/1b 1136-1142).^&x{
^&xPestalozzi 214 spricht vom "Kriegsmanifest"^&x{
^&x Ex iis disces utriusque belli
causas, et quod primum bellum necessitate quadam gestum est
a magistrau. Secundum et ultimum ab hostibus illatum, a
nostris vero pro suorum defensione exceptum est. Hostes enim
subito e montibus suis erumpentes agros nostros vicinos sibi
invadebant ac vastabant. ^&x{
^&xHic vero coloni auxilium
postulabant ex urbe, neque enim procul aberant ab urbe
hostes. Cumque incredibili hostium celeritate premerentur,
optimi quique ex urbe primi ex offitio et studio in suos
procurrebant, ut hostem retinerent, donec iusto exercitu,
qui iamiam ex omni agro confluebat, arcere possent. At isti
occasione sibi oblata utendum minimeque cunctandum
arbitrantes, vi illa sua et copiis instructissimis pauculos
istos nostros tumultuarie collectos et iamiam accurrentes
excipunt, circumdant et fortissime quidem sed nequicquam
pugnantes crudelissime cędunt, denique et caesis
cadaveribus odio religionis nostrae illudunt. ^&x{
^&x Atque inter
hos in primo certamine interiit una et Zvinglius, quem nulla
libido, sed commiseratio, amor studiumque patriae, hostium
crudelitas, magistratus item decretum, denique extrema illa
civium necessitas armaverat atque in commune periculum cum
suis attraxerat. Verum his nolo nunc tibi esse molestus.
Haec autem scribo, ut si quod[/quid?] horum forte obstat,
quo minus syncera sit amicitia, tollatur nunc atque
dispareat, et unum simus in Christo et non sint inter nos
offendicula, simultates et suspitiones.
^$Dominus Iesus diu te nobis servet incolumem.
^$Tiguri, augusti ultima anno 1538. ^&x{
</content>
</letter>