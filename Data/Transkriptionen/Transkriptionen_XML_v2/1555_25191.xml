<?xml version='1.0' encoding='UTF-8'?>
<letter id="25191" year="1555" lang="lat">
<correspondents>
	<originator>Philipp [=Philippus] Gallicius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>19. November 1555</date>
</space_time>
<record>Autograph: Zürich StA, E II 365, 585.(Siegel...)</record>
<print>Gr. I, S. 423f.</print>
<statue></statue>
<content>
S. Quanquam te dignum, quod scribam, habeo nihil, nolui tamen bibliopolam
sine neniarum mearum literis ad te redire. Scribo igitur, si nihil aliud, hoc:
Ex Italia audimus Gallorum regem ubique superiorem esse, pontificis Romani
exercitum Florenciam infestare, castellanum Müssensem, veterem illum nobis
hostem, veneno extinctum ab ipsis Hispanis, quod plebi gracior esset, quam ut
ferri deberet (!) existimarent. Regia res scelus est, canit ille, nosti. Cupio
scire, paretne vel quaerat bibliopola quispiam libros amico, de quibus ante tibi
scripsi. Traversus incipiens manu melius habere nunc scribit ad te. Vale in
Domino, vir praestantissime, cum tota familia et Philippum tuum redamare non desine.
^$Ex Curia, die 19. Novembris 1555.
^$Tuae humanitatis totus Philippus Gallicius.
<address>: Vere magno viro D. Heinrycho Bullingero, docte piis omnibus colendissimo.</address>
</content>
</letter>