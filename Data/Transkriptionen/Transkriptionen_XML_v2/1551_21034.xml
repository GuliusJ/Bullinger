<?xml version='1.0' encoding='UTF-8'?>
<letter id="21034" year="1551" lang="lat">
<correspondents>
	<originator>Johannes Gast</originator>
	<addressee>Bullinger</addressee>
</correspondents>
<space_time>
	<place>[Basel]</place>
	<date>18. Februar 1551</date>
</space_time>
<record>Zürich StA, E II 366, 144. / Orig.(Aut.)</record>
<print></print>
<statue></statue>
<content>
S. in domino, charissime Bullingere. Saxonicas ecclesias
pessimo esse in statu cum ob bellum crudele tum ob adiaphora
melius nosti ex literis, quas Lęlius ad te misit, quam
ego, etsi parum hac de re scripsit d. Valentinus Pacęus,
contionator Lipsensis; tu certiora velis communicare.
Lantzknechtius quidam ad nos venit, qui spargit exercitum d.
ab Heideck dispersum et partim a Mauritio susceptum, partim
elapsum in varias regiones et iam conari alium colligere,
sed nervos belli<f1>Vgl. <a>Cicero,</a> Orationes Philippicae, 5, 5 und s. HBBW XIV *** .</f1> deesse. Magdeburgenses summo in periculo
sunt, urgentur ab hostibus, ut nesciant, quo se vertant.
Verum expecto a te literas, quę certiora et fortassis
feliciora indicabunt.
Myconius noster lecto affixus est, ac nihil edit, sed
perpetuo bibit; nequit enim sitim extinguere; senex est, et
natura deficit in horas, vix recuperabit sanitatem
pristinam, etsi domino omnia possibilia sint. Vale et
rescribe.  18. februarii 1551. Salutabis meo nomine d.
Theodorum.
T[uus] Gastius ex animo.  Brevi plura.
D. Schertlinus abiit, bonus vir et pius . . . . . . . .
Eximio viro d. Heinrycho Bullingero, concionatori apud
Tigurinam ecclesiam diligentissimo,  praeceptori suo
charissimo.                                   Zürich.
</content>
</letter>