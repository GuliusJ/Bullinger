<?xml version='1.0' encoding='UTF-8'?>
<letter id="42142" year="1572" lang="lat">
<correspondents>
	<originator>Christoph Ehem</originator>
	<addressee>Bullinger</addressee>
</correspondents>
<space_time>
	<place>Heidelberg</place>
	<date>8. September 1572</date>
</space_time>
<record>ZÃ¼rich StA, E II 359, 3097. / Orig.(Aut.)</record>
<print></print>
<statue></statue>
<content>
S.  Clarissime vir, amice et frater inprimis colende, etsi
non dubito nostrum
Gregorium rerum nostrarum Gallicarum miserrimum statum
fusissime expositurum,
nolui tamen illum sine aliquot lineis a me ad te dimittere,
ut saltem intelligas
nos tui memoriam nequaquam deposuisse, sed animis nostris,
quoadusque vixerimus,
perpetuo infixam retinere. Plura autem non scribo propter
summam animi
maestitiam, quam ex nefaria et plusquam perfida et barbarica
tot nobilium et
christianorum virorum caede in Gallia concepi. Deum optimum
maximum rogans, ut
tandem sui populi misereatur. Scio vobis hanc tragoediam non
minus quam nobis auditu molestissimam fore.
Bene vale et fratres tuos meosque scholae et ecclesiae apud
vos inservientes meo nomine plurimum salutato.
<timestamp>Heydelbergae, 8. septembris 1572</timestamp>
<signature>Tuus ex animo Christophorus Ehemius d[octor].</signature>
Pietate, doctrina ac virtute clarissimo viro d. Heynricho
Bullingero, ecclesiae
Tigurinae              fidelissimo d. et [amico] suo
inprimis honorando.    Tiguri.
</content>
</letter>