<?xml version='1.0' encoding='UTF-8'?>
<letter id="29186" year="1559" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>Zürich</place>
	<date>24. November 1559</date>
</space_time>
<record>St.Gall. VIII, 270. / Orig.(Aut.)</record>
<print>Bl. III, 477 R.</print>
<statue></statue>
<content>
S. D. Cum haberem ad manum nuncuim adeo certum et tibi acceptum, colendissime mi domine et frater exoptatissime, non putavi committendum, ut vacuus et omnino sine literis ad te veniret, etsi interim nihil te dignum haberem, quod scribam.
Dubito, num tibi Catechesim nostram praeterita aestate aeditam miserim; hoc scio nullum me unquam ędidisse librum, cuius exemplum non miserim; ergo, ne postremo hoc meo careres, mitto.
Si prius etiam misi, donabis exemplum alterum, cui volueris; nolui omnino
ullis meis careres, non quod te opus habere existimem, sed quod ita constantem animi mei erga te observantiam declarare cupiam.
Plura referet hic tuus cognatus mihi quoque charissimus.
Vale cum tuis omnibus.
<timestamp>Tiguri 24. novembris 1559.</timestamp>
Bullingerus tuus.
D. Ambrosio Blaurero suo.
^$Vituduri.
</content>
</letter>