<?xml version="1.0" encoding="UTF-8" ?>
<letter id="21038">
<nr>21038</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>22. Februar 1551</date>
</space_time>
<vo>Zürich StA, E II 365, 77.</vo>
<dr>Gr. I, S. 194.</dr>
Gratiam et vitae innocentiam a domino! Vir ille artifex
Cremensis venit ad me ferens literas a Vergerio; fasciculum,
quem habui ante octo dies, illi quoque commendavi. Gebennam
properat illic arte sua victurus et a seva persecutione
securus. De rebus Italicis nimirum ille te certiorem faciet.
Scriberem plura, nisi tabellarius nimium properaret; post
dies octo, si nactus fuero tabellarium commodum, scribam de
singulis. Philippus Gallicius collega factus est ecclesię
nostrę, vir doctus et laboris patiens; ille sepius nostro
nomine ad te scripturus est. Vale.  Ex Curia Rhetica,  22.
februarii 51.
Tuus Ioannes Comander.
Franciscum cum sua familia meo nomine salutare digneris.
Ornatissimo viro m[agistro] Heinricho Bullingero, fratri suo
et domino observando.
</content>
</letter>