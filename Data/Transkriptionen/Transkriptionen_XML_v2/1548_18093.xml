<?xml version='1.0' encoding='UTF-8'?>
<letter id="18093" year="1548" lang="de">
<correspondents>
	<originator>Ambrosius Blarer</originator>
	<addressee>Bullinger</addressee>
</correspondents>
<space_time>
	<place>[Konstanz]</place>
	<date>9. Mai [1548]</date>
</space_time>
<record>Autograph: Zürich StA, E II 357a, 813</record>
<print>Bl. II, 701R.</print>
<statue></statue>
<content>
Lieber herr und bruͦder, in diser stund zögt sich der karrer an. Schick euch
das schön Interim id est (Heb:Firmament) das himel und er schaiden wirt. Ach des
grossen jomers! Min bruͦder hats hergeschickt; ist ubel abgeschriben wort und
an ettlichen orten perturbata oratio; habs muͤssen abmalen, gibt danecht kain
synn. Doch merck ich wol, das es alles nichts soll.
^$Das best dran ist, das es alls gar grob gestellt ist, und muͦssend doch die
unsern all gotzböswicht werden, wellend sy es annemmen.
^$Die von Strassburg sollend haimlich von Augspurg hinweg geritten sein; nitt
waist man, was es deut (bdeut?).
^$Yetz will man mitt unsren gesandten vorhin capitulieren, eh man sy aussuͤnt;
vor haben in die underhendler das widerspyl und frey ergeben gefallen lassen;
yetz ists ain anders.
^$Schickt mir das Interim wider. Bittend gott fuͤr unß. Schickt dem Marcell
disen brieff. Möcht lyden, so ir das hupsch ding abschreiben liest, es wirde im
ouch zuͦ lesen.
<timestamp>Datum 9. Maij.</timestamp>
<signature>Ambrosius Blaurer.</signature>
<address> An maister Hainrich Bullinger zuͦ Zuͤrich.</address>
</content>
</letter>