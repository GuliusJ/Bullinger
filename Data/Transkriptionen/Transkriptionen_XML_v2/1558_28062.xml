<?xml version='1.0' encoding='UTF-8'?>
<letter id="28062" year="1558" lang="lat">
<correspondents>
	<originator>Celio Secondo [=Secundo] Curione [=Curio]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>18. April 1558</date>
</space_time>
<record>Zürich StA, E II 366, 54. / Orig.(Aut.)</record>
<print></print>
<statue></statue>
<note>C[aelius] S[ecundus] C[urio] per Christum Iesum.</note>
<content>
S.P.D. Sermonem De coena domini, clarissime simul et charissime Bullingere, postridie paschę accepi; nam audio, antequam mihi redderetur, a quodam diu retentum fuisse.
Legi et probo, quid dico probo, imo totis ulmis accipio tibique gratias ago, quod video te in me amando perseverare nullisque absterreri vocibus et sermunculis ab amicitia nostra veteri conservanda.
Quodsi ego rarius idem erga te facio neque negligentiae neque amoris parvitati ascribes, sed reverentiae potius erga te meae et
pudori, deinde etiam occupationibus tuis gravissimis et innumeris, quibus scio te in isto tuo amplissimo et sanctissimo munere pene obrui.
Amo enim te et observo memoriamque tuam apud me tuis maximis meritis immortalem conservo.
Quare et de te, de uxore sanctissima, de liberis et propinquis, qui [quͦi] et quam prospere agant, ubicunque terrarum sint, nosse aveo.
Facies igitur mihi rem longe gratissimam, si me de his certiorem feceris, praesertim de iis, qui peregre adhuc degunt in Germania
Poloniave, ecquid studeant, proficiant, quod studiorum genus, si fas est, sequantur.
Hic nihil aliud est novi, nisi quod opinio illa, de qua alias, sensim gliscit iisdem, qui alias, procurantibus.
Principiis obsta, inquit ille; sero medicina paratur<f1><a>Ovid,</a> Remedium amoris 91(f?) (Otto 287, Nr. 1470).</f1>; id sentimus aliquando.
Vale et mihi meeque uxoris nomine tuam tuosque omnes saluta amantissime.
<timestamp>Basileae, 14. calendas maii 1558</timestamp>
<signature>Tuus qui semper C[aelius] S[ecundus] subscripsit.</signature>
Clarissimo atque optimo viro d.
Hey[nricho Bullingero, ecclesiae [Ti[gurinae antistiti vigilantissimo, suo domino colendissimo.
^$Tiguri.
</content>
</letter>