<?xml version='1.0' encoding='UTF-8'?>
<letter id="21210" year="1551" lang="de">
<correspondents>
	<originator>Graf Georg von Württemberg</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>10. September 1551</date>
</space_time>
<record>Orig. (Aut.)</record>
<print></print>
<statue></statue>
<content>
Georg, grave zu Württemberg und zu Mumpelgart etc.
Unsern gruß zuvor, lieber besonder. Wyr haben an
burgermeister und etlich der geheimen deß rhadts zu
Zuͤrich jüngst ein früntlich ansinnen gethon, döß
versehens, dwyll das wedergelt oder ghütt noch nichs
wichtigs oder groß andreffen thuͦt, allein ein gutt
willickeitt einer kleine fruͤntschafft, sye höttent unß
vor unserm verritten ein entliche und gutwillige antwurt
geben, und also bisher verhart. Aber noch bisher weder
gschrifflich noch müntlich antwurt zukomen. Derhalben wär
unser gnedigs begher, ir woltent onbeschwert sein, by den
obgemelten gebürliche ancögung thon umb guttwillige antwort,
wie yr innen dan darumb auch früntlich zuschriben und
anmanong dhentt. Und wölt unß versehen, ir wert unß zu
ghutwilligen gefallen sölchs nitt wägeren. Befellent euch
damitt in denn schirm döß allerhöchsten.
<timestamp>Dattum Basell unser hant, den  10. september anno 1551.</timestamp>
Wyr verhoffent zu dem lieb gott, und sötz das in kein
zwiffell, glich wol der tiffel unruͤwig mitt sampt seinen
befelchsleutten ist, ir werdt bald guͦtte und nüwe
zeittung vernemen. Jetz nit mer.
<signature></signature>
Unserm lieben besondern Heinrich Bul[lin]ger, prediger zu
Zürch, zu handen.
</content>
</letter>