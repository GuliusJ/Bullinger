<?xml version='1.0' encoding='UTF-8'?>
<letter id="34012" year="1564" lang="lat">
<correspondents>
	<originator>Matthias Schenck</originator>
	<addressee>Bullinger</addressee>
</correspondents>
<space_time>
	<place>Konstanz</place>
	<date>18. Januar 1564</date>
</space_time>
<record>ZÃ¼rich StA, E II 364, 108. / Orig.(Aut.)</record>
<print></print>
<statue></statue>
<content>
S. Cum Augusta discederem, Tigurum etiam ire decreveram literasque has d.
G[eorgii] a Stetten praesenti tibi praesens quasi in manus tradere.
Verum affinium* (*
iun ! .. .. ..) et aliorum interpellationibus crebris precibusque meorum impedior, quominus sequi, quod intenderam ceperamque consilium, possim.
Mitto ergo
illas per aurigam una cum S. Heideni confessione, quam iam pridem tibi sum pollicitus.
Pergratum autem cum mihi tum Stettensi feceritis, si primo quoque
tempore, imo hoc ipso tabellario praesente nobis rescripseritis, qui ante diem solis huc reversurus dicitur quemque expectare ego constitui.
Velim autem
catechesin vestram Latinam minorem mihi mittas simul; de ea enim comparanda ut cogitem, iamdudum me rogavit d.
Stettensis noster.
Bene vale et d.
Gvalthero Bettoque necnon generis tuis meo nomine S. P.
<timestamp>Constantiae, 18. ianuarii anno 1564</timestamp>
<signature>Matthias Schencus t[uus].</signature>
Viro optimo hominique doctissimo d.
Heinricho Bullingero, ecclesiastae Tigurino, d.
atque amico in primis colendo.
</content>
</letter>