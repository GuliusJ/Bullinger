<?xml version='1.0' encoding='UTF-8'?>
<letter id="38076" year="1568" lang="lat gr">
<correspondents>
	<originator>Johann Jakob Grynaeus</originator>
	<addressee>Bullinger</addressee>
</correspondents>
<space_time>
	<place>Rötteln</place>
	<date>8. Juli [1568]</date>
</space_time>
<record>Zürich StA, E II 377, 2642. / Orig. (Aut.)</record>
<print></print>
<statue></statue>
<content>
S. D.  Tandem aliquando theses de excommunicatione ab ipso
auctore recognitas mitto, reverende et clarissime d.
Bullingere, ut eas cum earundem defensione coniungere
liceat. Narravit mihi nuper noster doctor Sulcerus Bezam in
suis ad se literis minitari scripto in publicum edito
impugnaturum se theses. Quod si fecerit, iacta erit alea.
Miror hominem tantum sibi sumere et recta stringere calamum
in eos, qui sine contumelia in unico doctrinae coelestis
capite ab ipso dissentiunt et sua toties probanda aliis
proponunt. Historiam<lang lang="gr">peri ajormHs</lang> istius dissidii
in praefatione descriptam reperiet tua praestantia. Ego
tametsi video nimium altercando veritatem non raro vel
obscuratam vel amissam, spero tamen futurum, ut haec
ingeniorum et consiliorum varietas et contentio cedat in dei
gloriam et veritatis assertionem, et ut id fiat, vota facio.
Salutem a Christo servatore tuae praestantiae et omnibus
collegis tuis precor.
Perscriptum Roetelae  8. iulii.
<signature>Tuus in domino Iohannes Iacobus Grynaeus.</signature>
Sapientia, virtute et eruditione praestantissimo viro d.
Henrico Bullingero, Tygurinae ecclesiae ministro, domino suo
et amico observando.
</content>
</letter>