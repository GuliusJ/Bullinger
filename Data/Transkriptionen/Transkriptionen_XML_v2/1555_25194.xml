<?xml version='1.0' encoding='UTF-8'?>
<letter id="25194" year="1555" lang="lat">
<correspondents>
	<originator>Georg Frölich</originator>
	<addressee>Bullinger</addressee>
</correspondents>
<space_time>
	<place>Schlachtegg a. d. Brenz</place>
	<date>24. November 1555</date>
</space_time>
<record>Autograph: Zürich StA, E II 346, 306.(Siegel...)</record>
<print>Ep. Calv. 2346 (XV, 862f) Exc.</print>
<statue></statue>
<content>
S. D. Non tam creber sum in scribendis literis, quam iure esse deberem. Hoc
autem facit partim egritudo, partim etiam negotiorum moles, cumque his horis
valde occupatus sim nec commode scribere liceat, legas tantum, quę domino
Musculo significare volui, cumque sint fere talia, qualia ad te darem, oro, ne
graveris me a suspitione negligentiae excusare et lectioni huius festinantis
scripti exaturari, postquam illud perlegeris, Musculo tuis literis inclusum transmittere.
^$Defensionem confessionis vestrę et consensionem d. Philippo Melanchtoni
transmisi atque super ea iuditium suum petii. Si quid responderit ipse, quod in
dubium voco, hoc ex me rescies. Illam ipsam consensionem in Germanicam linguam
transtuli; sed typographum, qui eam excudat, non invenio. Multum profecto
produceret fructus, si Germanice in lucem ederetur, presertim cum nomen optimi
viri Zvinglii incipiat fere apud multos melius audire quam antea. Ego sane
aliquot Lutheranos profligavi atque gladio spiritus Christi in meam partem
pertraxi, quamvis non ego, sed etc. Vale, mi frater. Mihi videre videor turbulentam estatem.
<timestamp>Raptim 24. novembris 1555.</timestamp>
^$ex possessione mea Schlachtegkh ad flumen Brentzium.
^$Tuus totus Georgius Laetus a Lemnitz etc.
^$(...) unnd hochgelerten (...) Bullinger, vorgeern<f1>Antistes.</f1> [der ki]lchen Zurch, minem
(...) eren zu hannden. [Zu]rch. Darüber von Bull.s. Hand: "D. Musculo Bernae."
<address>:</address>
</content>
</letter>