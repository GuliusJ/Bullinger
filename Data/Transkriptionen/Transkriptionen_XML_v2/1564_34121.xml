<?xml version='1.0' encoding='UTF-8'?>
<letter id="34121" year="1564" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>1. August 1564</date>
</space_time>
<record>Zürich StA, E II 375, 746. / Orig.(Aut.)</record>
<print></print>
<statue></statue>
<content>
S. Non scripturus fueram, d.
pater; proxime fueram gratias acturus pro tuis tot officiis.
Sed ecce heri vesperi dicitur quidam Mediolano advenisse, qui dixisse
fertur Hannibalis copias omnes pessum isse, Hannibalem captum.
Hodie veniunt literae d.
consuli Ambrosio Bellizona a certo viro, in quibus nunciatur illas
copias tempestate periisse et quidem in universum.
Nunc, quid verum sit, audiemus brevi; existimo rem non omni carere fide.
Addit ille in suis ad consulem
literis Genuenses in maximo periculo versari, quod quidem S. Petro Corso nomine ab ipsis ad Turcam defecerit et oppidum in Corsica ceperit.
Congruunt hęc cum
d.
Bezae literis.
Addit praeterea Genuenses misisse certos homines cum mandatis Mediolanum, ut ibi militem novum pararent; sed Mediolanensibus militia
interdictum poena capitali.
Doch so sygind die houptlütt und andere befelchslütt or dem verbott schon darvon gesyn.
Haec subito te scire volui et dubito, an
sit, cui dare possim literas; existimo enim nostros iam abiisse.
Vale, reverende pater.
Calendis augusti Curię anno 1564.
<signature>T[uus] F[abritius].</signature>
Amplissimo viro d.
Heinrycho Bullingero, domino suo colendissimo.
   Tiguri.
</content>
</letter>