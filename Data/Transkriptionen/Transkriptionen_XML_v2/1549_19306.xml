<?xml version='1.0' encoding='UTF-8'?>
<letter id="19306" year="1549" lang="de">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>11. November 1549</date>
</space_time>
<record>Autograph: Zürich StA, E II 359, 2852.(Siegel...)</record>
<print>Ep. Calv. 1303 (XIII, 447) Exc.</print>
<statue></statue>
<content>
S. Ich hab diß mal nüt, dan das ich üch bitt, das ir mich
ylends sobald müglich üwers rathschlags berichtind in disem
handel. Wir habend unseren diaconum Theobaldum uß notwendigen
ursachen wider uff das land versorget, manglend deßhalb eins
helffers. Ich hett gern Christianum von Araw; es möcht auch
vilicht zwegen bracht werden, so min herren inn nitt muͤßtind
von minen herren von Zürich begeren. Min bedencken wer, das er
für sich bruͤfft wurde; welte er dann zuͦ Zürich umb
erlaubung fragen, wer guͦt ; ich hoff, es wurd nitt
abgschlagen, und wurdend denocht min herren deß bättens
überhept. Ich hoff auch, er werde es nitt abschlahen; ich weiß
sonst kein, der uns bas bi möcht stan und der mich beßer
dunckte. Es möcht auch darnach Gervasio auch gen Araw gholffen
werden. Gott mitt üch. Gruͤßend mir üwer gantz hus; üch
gruͤßt auch alle min husfraw. Es ist hütt jarmerckt; hab kum
so vil können schriben. Viretus hic fuit; aliquid eis datum,
modus tamen constitutus, quo non satis videntur contenti. Sed
rixolis illis ingeniis vix satisfaciet quisquam; sed de his
alias. Salutat te Musculus et reliqui fratres.
<timestamp>Bernae 11. novembris 1549.</timestamp>
^$I[ohannes] H[allerus] t[uus] t[otus].
<address>
[Adresse ...]: Clarissimo viro D. Heinrycho Bullingero,
venerando suo compatri, ministro ecclesiae Tigurinae
fidelissimo.
</address>
</content>
</letter>