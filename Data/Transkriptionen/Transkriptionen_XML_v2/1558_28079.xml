<?xml version='1.0' encoding='UTF-8'?>
<letter id="28079" year="1558" lang="lat">
<correspondents>
	<originator>Jean Jacques de Cambray</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>28. Mai 1558</date>
</space_time>
<record>Zürich StA, E II 368, 481. / Orig.(aut.Unterschr.)</record>
<print>Gr. II, 80 R.</print>
<statue></statue>
<content>
Excellentissime domine, esset quod prolixioribus litteris tecum agerem, nisi me spectabilis vir dominus de la Murette, qui has ad te defferet, officio scribendi hac occasione levaret.
Diffusissime enim de rebus nostris et de his, quę huc geruntur, tecum aget.
Hoc unum te rogo, ut aliquando, et cum tibi sese obtulerit occasio et otium, ad me scribas addasque (si videbitur) litteras tuas ad utrumque huiusce civitatis ministrum cum tali, quę tibi videbitur pro amicitia nostra et pro rebus
nostris, mentione necessaria, easque lubenter illis egomet reddam.
Bene vale.
<timestamp>Ex Curia 5. calendas iunii 1558.</timestamp>
<signature>Excellentie tuę obsequentissimus amicus J[ean] J[acques] Decambray.
[Nur Unterschr.aut.]</signature>
<address>
Clarissimo viro domino Henrico Bullingero, ecclesie Tigurinae ministro.
Tiguri.
</address>
<note>(Bem.v.Bull.s Hd.):  "Primae d. a  Cambray."</note>
</content>
</letter>