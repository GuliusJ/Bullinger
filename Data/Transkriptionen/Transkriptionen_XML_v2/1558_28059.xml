<?xml version='1.0' encoding='UTF-8'?>
<letter id="28059" year="1558" lang="lat">
<correspondents>
	<originator>Bernardin Bochetel</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>7. April [1558]</date>
</space_time>
<record>ZÃ¼rich StA, E II 368, 391. / Orig.(Aut.)</record>
<print></print>
<statue></statue>
<content>
S. Si, postquam postremas ad te literas scripsi, aliquid novi accidisset, quod te dignum fuisset, sane consuetudinem scribendi tanto iam tempore non intermississem.
Nam de Germanicis rebus et actis comitiorum Francfordiensium puto te certiora omnia quam me habere, eaque ego abs te potius expectare debeo.
Monarchae summa vi utrinque bellum parant; sed nihil adhuc geritur.
Pacis aliqua fuit mentio misso a Caraffa (qui apud Hyspanum erat) ad regem nuntio, qui eius de pace voluntatem sciscitaretur.
Rex tum capturum consilium et responsurum, cum Hyspanus sese indicaverit.
Hoc certe constat principes istos conciliatorem et interpretem pacis Caraffam non probare multoque minus rem per illum confici potuisse, quam fortasse posthac deo volente poterit illo absente.
Spero me Mathaeum Coignetium successorem habiturum, hominem mihi et tibi amicissimum.
Vale.
Salodori 7a aprilis.
<signature>Tuus San Laurentius.</signature>
Clarissimo theologo d.
Henrico Bullingero etc.
</content>
</letter>