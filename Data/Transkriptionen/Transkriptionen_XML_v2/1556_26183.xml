<?xml version='1.0' encoding='UTF-8'?>
<letter id="26183" year="1556" lang="lat">
<correspondents>
	<originator>Matthias Erb</originator>
	<addressee>Bullinger</addressee>
</correspondents>
<space_time>
	<place>[Reichenweier]</place>
	<date>6. Oktober 1556</date>
</space_time>
<record>Autograph: Zürich StA, E II 361, 196.(Siegel...)</record>
<print></print>
<statue></statue>
<content>
Gratia Christi tecum. Venit ad me filius Erasmi Fabritii
(bonę memorię), adolescens satis moratus; sed non vacavit mihi
cum illo plura conferre nec humanitatis vel illi vel studiosis,
qui illi coniuncti sunt, offitia exhibere; nam synodus, quę
postridie habenda est, non permisit. Aderant quidam contentiosi
fratres, quorum negotia prius componi cupiebam. De sorore
sollicitus fuit cupiens significari, quo loco esset, hoc quod
ego ignoro. Superiori enim anno fuerat Rubiaci<f1>Rufach.</f1> apud quendam
impiissimum missastam, qui, si verum est, sustulit ex eo
filiolum etc. Audio Apocalypsim ubique divendi et abs te
ęditam, sed nobis non visam. Quodsi verum est, fac, ut nobis
non minus quam decem mittantur exemplaria a typographo, ego ero
sponsor. Princeps nil respondit mihi ad donum illi missum; forte
tu recepisti aliquid ex Montbelgardio. Sunt, qui dicant nos esse
Zvinglianos, apud Argentoratum, propterea quod utimur vestro
ordine ecclesiastico; sed nil moramur, qui eius ecclesię nunc
sunt vel videri volunt proceres. Pax hactenus nobis constitit
cum prioribus ministris ecclesię, quare nunc contentiosos illos
et calumniatores iuxta facimus. Non licet plura scribere ob
negotia, alias forte plura.
^$Vale. Saluta familiam et fratres. Ora pro nobis.
<timestamp>6. octobris 1556.</timestamp>
^$[uus] Erbius.
<address>
[Adresse ...]: Pręstantissimo pietate inprimis ac
eruditione viro d. Henrycho Bullingero, inclytę urbis Tigurinę
apud Helvetios sumo antistiti, domino observando etc.
</address>
</content>
</letter>