<?xml version="1.0" encoding="UTF-8" ?>
<letter id="39000">
<nr>39000</nr>
<correspondents>
	<originator>Johannes Haller</originator>
	<addressee>Bullinger.</addressee>
</correspondents>
<space_time>
	<place>Bern</place>
	<date>1. Januar 1569</date>
</space_time>
<vo>Zürich StA, E II 370a, 411. / Orig. Aut.</vo>
<dr></dr>
<re></re>
<note></note>
S. Precor tibi tuisque omnibus foelicissimum annum et
faustissima quęque et simul mitto literas, quas heri
Geneva accepi. Vides Bezae literas meo sigillo obsignatas;
reclusas enim mihi misit, ut lectas occluderem et ad te
mitterem. Venit etiam heri huc syndici Genevensis Roseti
frater. Is valde dubitat de his, quę Beza scribit de
suppresso Andegavensi, nec hic huic rei adhuc ulla fides
habetur. Crede ergo, quantum voles. Ego alias nihil habeo,
et adeo festinanter discedit ille, ut nunc [non] possim
plura. Vale. Bernae calendis ianuarii 1569.
I[ohannes] Hall[erus] tuus.
[Adresse fehlt.]
</content>
</letter>