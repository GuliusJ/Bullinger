<?xml version='1.0' encoding='UTF-8'?>
<letter id="39091" year="1569" lang="lat">
<correspondents>
	<originator>Bullinger</originator>
	<addressee>Johannes Haller</addressee>
</correspondents>
<space_time>
	<place>Zürich</place>
	<date>8. April 1569</date>
</space_time>
<record>Abschrift von unbekannter Hand (17. Jh.)<fx><a>Mit Randbemerkung und Unterstreichungen von Johann Heinrich Hottinger.</a></fx>: Zürich ZB, Ms F 46, 612 <fc>Simler: Ms S 119, 163.</fc></record>
<print>Ungedruckt</print>
<statue></statue>
<content>
S[alutem] d[ico].
^$Gliscit concertatio de excommunicatione Heydelbergae. Misit huc ad nos d. Erastus responsionem pro suis thesibus ad argumenta
adversariorum. Eum adhortatus sum, ut propter adversarios communes nihil edat aut publicet. Quod ipse facturus videtur,
nisi ab adversa parte adigatur. Si illi vicerint, habebimus novam inquisitionem Hispanicam. Mirum, mirum, quam Sathan
insidietur puritati doctrinae et gubernationi ecclesiae moderatae<fx><a>In der Vorlage</a> moderata.</fx>. Orandus dominus, ut ipsum sub pedes nostros subiiciat.
^$Affirmatur Condensem caesum et copias eius dissipatos resque Hugonothorum<fx><a>In der Vorlage</a> Hugnonothorum.</fx> esse
conclamatas penitus. Ea res non parum me angit, quod sciam, quanta truculentia sint tractandi per universam Galliam fideles
et qui exules sunt. Scio alioqui<fx><a>In der Vorlage</a> aliqui.</fx> res nostras non in Condensem esse impositas, sed in
petram, contra quam ne inferorum portae praevalebunt.
^$Vale cum tuis.
<address></address>
</content>
</letter>