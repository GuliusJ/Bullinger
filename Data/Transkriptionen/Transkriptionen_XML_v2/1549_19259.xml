<?xml version='1.0' encoding='UTF-8'?>
<letter id="19259" year="1549" lang="lat">
<correspondents>
	<originator>John Burcher</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>25. September 1549</date>
</space_time>
<record>Autograph: ZÃ¼rich StA, E II 343, 416.(Siegel...)</record>
<print>Zur. lett. III, S. 657f, Ep. Tig. III, S. 426.</print>
<statue></statue>
<content>
<timestamp>Argentinae, 25. septembris 1549</timestamp>
^$S. P. LITERAS tuas humanissimas Franckforti mihi datae sunt,
charissime Bullingere, ubi non licebat propter negotia
rescribere. Officium tuum peramicum in promovendo affini meo
mihi allatum duco, tibique et tuis relaturus, quandocunque
dabitur occasio. Iuvenis mitissimi est ingenii, sed tardioris,
ut solet hoc genus hominum ea dote praeditum. Quo enim quis
acrior ingenio, eo solet esse asperior moribus: mitis contra
acumine ingenii nonnunquam caret. Id tamen industria adiuvari
potest: quod etiam in isto affini meo expertus ipse sum. Nam
olim, quum apud vos essem, plus ei profuit a me calcar additum,
quam praeceptoris remissior sine calcare addita industria.
Igitur si cupiatis ut evadat doctus, acutus ei prospiciendus est
praeceptor, qui instimulet atque calcar addat necesse est: id
quod tempestive monere volui, ne tardior admonitio frustret vos
expectatione vestra, quam concepistis de iuvene.
^$Nova mihi scripta sunt es Anglia, certo omnem tumultum sedatum
esse; ducesque sceleris indies dare poenas, praecipue
sacrificulos impuros, qui eo stimulabant plebem. Aggeres duos
inter Boloniam et Caletum per proditionem obtinent Galli. Fama
est venturum Caesarem brevi Spiram, verum ego eam falsam esse
iudico. In literis postremis ad me datis scribis de panno
lacero, quem receperis; sed quidnam velis per eundem pannum
ignoro: nam ego, quod sciam, pannum ad te non misi. Valebis cum
chara coniuge. Salutat te dominus Richardus, cuius uxorem valde
egrotasse scripsit in penultimis suis literis; cupit, ut a te
domino praecibus commendetur.
^$Vale iterum. Saluta D. Butlerum, cui dicas me accepisse te in
Angliam dudum misisse literas suas; ad te nullas ex Anglia
recepi.
^$Tuus totus Ioannes Burcherus Anglus.
<address>
[Adresse ...]: D. Henrico Bullingero, amico summo et charo.
Tiguri.
</address>
</content>
</letter>