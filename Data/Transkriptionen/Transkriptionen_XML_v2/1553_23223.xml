<?xml version='1.0' encoding='UTF-8'?>
<letter id="23223" year="1553" lang="lat">
<correspondents>
	<originator>Wilhelm Grataroli [=Gratarolus]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>3. November 1553</date>
</space_time>
<record>Zürich StA, E II 336, 56. / Orig.(Aut.)</record>
<print>Ep.Calv. 1843 (XIV, 661) Exc.</print>
<statue></statue>
<content>
S. D. P.  Accepi posteriores post primas literas tuas
(christianissime vir), quibus ante triduum respondi. Sed
quia per rhedarium tardius fortasse perferentur, volui
rursus monere me et pharmacopolę importunitati et aliis
satisfecisse, nec amplius quisquam, nisi stultus sit, hac de
re vel alia me interveniente vexabit te, quem scio alioqui
longe maioribus et melioribus rebus occupatissimum.
Libenter viderem, quae in Serveti haeresiarchae caussam ad
Genevenses scripsisti, ut Vergerius noster me monuit. De
illo nihil amplius audio aliquem mussitantem. Novarum rerum
nihil te dignum habeo. Bene vale. Ex Basilea tertio nonas
novembris 1553.
[Tuus, si quis alius,] Gulielmus Gratarolus, medicus.
Optimo domino Bullingero, pastori etc. zuͦ Zürich.
</content>
</letter>