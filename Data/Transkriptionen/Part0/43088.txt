<?xml version="1.0" encoding="UTF-8" ?>
<letter id="43088">
<nr>43088</nr>
<correspondents>
	<originator>Wolfgang Haller</originator>
	<addressee>Bullinger. [Wolfgang Haller aus Zürich.]</addressee>
</correspondents>
<space_time>
	<place>Baden</place>
	<date>17. Juni 1573</date>
</space_time>
<vo>Zürich StA, E II 340, 368. / Orig. Aut.</vo>
<dr></dr>
<re></re>
<note></note>
S.  Quantum probis doleat gravissimus ille morbus tuus, vir
clarissime, domine
ac affinis summe reverende, novit dominus optimus maximus,
quem pro tua sanitate
et incolumitate invocamus ardentissime. Modo venit huc
dominus quaestor a
Grafenriedt etd. Vurstenberg[er], qui te plurimum salutant.
Obtulere modo
principi nomine magistratus sui munus honorarium, bovem bene
pinguem cum
plaustro avena onusto;* (* a.R.: Phil. Ludw. v. Hanau s.
Bull. Dias. 114.)
princeps aut die lunae aut serius forte hinc solvet. Metuo,
ne hodie offendatur
propter medicum illum Lucernatem, cuius nomine cum illo modo
agunt Helmlius
Lucernas, Ibergius Svitensis et Hessius Glaronensis. D.
Linerus alia ratione rem
suam agere cogitant, cum praeses camerae principis
Sangallensis Schürpfius ex
matre siet, cuius intercessione adiunctad. Samuel insuper
aliquid efficere
sperat. Salutat is te plurimum. Occupatissimus fuit et adhuc
estd. Samuel, cum
heri princeps Helv[etiorum] legatos meridiano convivio
exceperit ac
liberalissime se praestiterit. Plurimum optarim te ad
comitissam scribere atque
illam edocere reliquos liberos De origine erroris et
conc[iliis] non de
novo, non ex composito additos argumentum illorum librorum
exponere et ad
illorum aequam lectionem exhortari; id magno te cum fructu
facturum speraverim.
Curabo secreto ei reddi literas. Dominae a Bappenheim heri
apud Künigsfeldam
fuerunt et ind. quaestorem a
Grafenriet inciderunt.
Discedente hinc principe
inter Lodovicum Wirtembergensem et marchionis Badensis
Caroli filiam ipsius
opera coniugium iniri accipio. Commendatoris magni<f1>Luís de Zúñiga y Requesens, Commendador Mayor de Castilla?<fe> conatus
maximi de
irruptionibus in Hollandiam et Selandiam faciendi hic
circumferuntur, quos
rumores ut falsos spero, ita conatus irritos opto. Atque
haec expectante Foelice meo admodum propere.
Vale cum tuis ac dominis symmistis ac fratribus quam optime,
domine et affinis per omne honorande. Ignosce.
Ad Aquas Helveticas  17. iunii ad 2. admodum propere.
Tuae excellentiae devinctissimus Wolfgangus Hallerus.
Clarissimo virod. Heinricho Bullingero, domino et affini
meo summe honorande.
Tiguri.
</content>
</letter>