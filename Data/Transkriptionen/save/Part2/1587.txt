<?xml version="1.0" encoding="UTF-8" ?>
<letter id="1587">
<nr>1587</nr>
<correspondents>
	<originator>Richard Hilles</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>23. November 1541</date>
</space_time>
<vo>Autograph: Zürich StA, E II 343a, 215 (Siegel)</vo>
<vo>Kopie: Zürich ZB, Ms S 50, 140</vo>
<re>Dankt für Bullingers Brief, den er am 20. November erhalten hat; hat zu viel Stoff an [Heinrich] Falkner geschickt, der sich besonders über das schwarze Tuch beschwert hat; er soll dies aber für den günstigen Preis von 20 Gulden kaufen oder es bei Bullinger bis auf weiteres hinterlegen. Ist
erstaunt, dass den Zürcher Händlern der gute Stoff zu teuer ist, da er ihn im Vorjahr zum gleichen Preis an Falkner verkauft hat; Falkner soll ihm diesen Stoff zur nächsten Frankfurter Frühjahrsmesse zurücksenden, zusammen mit drei Ries des besten Papiers - als Beispiel sei dieses Briefpapier zu
nehmen - von [Christoph] Froschauer; falls noch besseres erhältlich ist,
soll Falkner mehr für Miles Coverdale und die anderen Engländer [in Straßburg] schicken; Froschauer soll Bullinger den Preis für das halbe schwarze Tuch für den abgemachten Zweck auszahlen, falls Falkner dieses zurückschickt; Hilles wird den Betrag in Frankfurt wieder zurückerstatten. Die übrigen
halben Tücher soll Falkner verkaufen oder nach Frankfurt zurückschicken. Hat keine Stellungnahme zu den übersandten Thesen [von Capito und Bucer, Nr. 1569] erwartet, sondern wollte bei seinem nächsten Besuch Bullingers Meinung dazu hören. Grüße an Falkner und Dank für die Sendung der Butter; hat
Bullingers [vorletzten] Brief "a Gallo vom Homberg" erhalten, wie bereits mitgeteilt; weitere Grüße. Hat Bockshornklee an John Burcher in Basel geschickt.</re>
<tx>[Gedruckt und Übersetzung ins Englische: Epistolae
Tigurinae 147f, Nr. 107, bzw. Original Letters I 222f, Nr.
107; Regest: LP XVI 633, Nr. 1373.] ^&xConsolationem sancti spiritus in tua scientia, quae
interdum multum habet coniunctum dolorem.
^$Tuas literas mihi gratissimas vicesimo novembris accepi,
vir doctissime. Quod ex animo me ames ut fratrem (id quod
antea saepius ex scriptis tuis intellexi), ingentes habeo
tibi gratias. De missis ad Falcknerum pannis iam me
poenitet, quod ille me sibi tot pannos misisse multum dolet.
Pannum nigrum intonsum, de quo conqueritur, non misissem
Falcknero (ut ex meis proximis literis arbitror te satis
intellexisse), nisi quod tam sero Francofordiae traditae
fuerant mihi eius literae. Nihilominus pro 18 florenis non
possum eum pannum illi dare, cum mihimet ultra 20 florenos
in Anglia constiterit. Attamen quum iam isthic sit (maxime
cum fila habeat tam crassa et lanam duram), pro viginti
florenis si eundem retinere velit, ego ero contentus. Sin
minus hoc lubens faciet, recipias iterum ab ipso illum
pannum, te precor, atque eundem servato apud te, usquedum
ipse rescribam ad te a proxiis nundinis, vel antea. Volo
namque fortassis eum in alium finem (si illum Falcknerus
recusavit) destinare.
^$Pannum tonsum non maioris pretii aestimavi quam 28
florenos. Pro eodem etiam pretio ipso Falcknero dedi talem
pannum in nundinis Argentinensibus elapsis. Atqui de illo
panno (quia vestris mercatoribus tam caro esse videtur) quid
scriberem ignoro, nisi utd. Falcknerum consulas eundem mihi
remittere in quadragesima, per aurigam aliquem sibi notum,
qui Francofordiam per hanc urbem petit. Haud dubito enim me
illum pannum hic venditurum eiusdem pretii aut pluris
fortasse. Si hunc remittat pannum Falcknerus, gratificabit
mihi valde, si simul transmittat tres sarcinas optimi
papyri, quem conficitd. Froschouerus. (Sarcina continet 20
libellos; Germanice ein riecks vocatur.) Namque talem
papyrum cuius est illius maxime desidero. Has literas uno
folio scripsi eiusdem, quem cupio, papyri; at si meliorem
habeat, velim adhuc unam aut alteram sarcinam pro Milone
Coverdalo atque aliis hic agentibus Anglis. Pro papyro isto
in venientibus nundinis, Froschouero autd. Falcknero,
volente deo, satisfaciam. Cupio praeterea, utd. Froschouerus tibi pro me isthic opponat quindecim florenos
et 12 batziones, propter dimidiatum pannum integri nigri
tonsi, in usus quos novit tua pietas destinati, si forte
eundem mihi remittat Falcknerus; ac ego Froschouero vicissim
Francofordiae eosdem florenos fideliter reddam.
^$De ceteris pannis dimidiatis quae scripsisti, mihi bene
placent; ea lege vicelicet Falcknerum eosdem servaturum, ut
si illos vendere poterit, ad proximas nundinas mihi pecuniam
solvat; sin secus, ut illi eos tradat cui tradendos illi
postea Francofordiae indicabo. Axiomata non ideo ad tuam
erudtionem misi, ut super eisdem sententiam tuam
rescriberes; tantum enim ut tua studia mea causa
impedivisses non cupivi; ago tamen magnas gratias, quod, cum
venero, super illis tuum iudicium mihi proferre non
dedignaberis.
^$D[ominum] Falcknerum, fratrem mihi carum, salutes obsecro,
atque meo nomine propter butyrum illi gratias ingentes age;
mihi enim hac hieme erit pro familia mea bono usui. Rogo
ipsum praeterea, ut papyri, de quo supra mentionem feci,
memor sit. Petit idem a me, ut certiorem illum facerem, an
adhuc tuas literas a Gallo von Homberg acceprim; quas
accepisse me (si memineris) proximis meis literis humanitati
tuae indicavi. Quartale foenum Grecum per hunc tabellionem
mittere in animo habeo, si ille non recusaverit idem secum
ferre.
^$Uxor mea salutem precatur tuae; eandem meo quoque nomine
salutabis. Deus omnis potentiae servet te a peste noxia,
atque sub ala sua protegat te, ut adhuc regnum eius latius
per te propagetur in terra, atque tua merces sit tanto maior
in coelis. Amen.
^$Argentorati, 23. novembris 1541.
<un>Tuus in domino, R. Hilles.
<lz>Ego misi foenum Graecum Basileam usque Ioanni
Bourchero Anglo, in aedibusd. Miconii aut Isengrinii
agenti.
<lz>[Adresse .....:] Doctissimo virod. Henrico Bullingero, amico suo carissimo. Tiguri.^&x{
</content>
</letter>