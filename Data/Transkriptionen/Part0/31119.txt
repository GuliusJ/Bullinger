<?xml version="1.0" encoding="UTF-8" ?>
<letter id="31119">
<nr>31119</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>5. August 1561</date>
</space_time>
<vo>Zürich StA, E II 376, 41. / Orig. Aut.</vo>
<dr>Gr. II, 316 R.</dr>
<re></re>
<note></note>
S. Ego, reverende in Christo pater, plane nihil scripturus fueram, propterea quod non haberem, cui darem nec praeterea esset, quod te scire magnopere referret.
Nunc praeter opinionem venit Petrus Perna Venetiis, qui salutandi mea gratia cum me convenisset, inter alia dicit se Venetiis ex magno viro audiisse sex catholicos (ita appellant) et 6 evangelicos futuro colloquio deputatos et inter alios te nominat; scripserat idem iam ante quidam Tiguro.
Tu nescio quid in tuis literis dissimulare
videris; rogo ergo te, mi pater, ut, quoniam Venetiis haec ad nos afferuntur, ne patiaris nos verum diutius ignorare.
Quod ad tua mandata attinet, ero memor; nunc non possum plura.
Vale cum tuis omnibus.
Non relegi.
Curię  5. augusti anno domini 1561.
                                           Tui observantissimus Fabricius.
Vere magno virod. Heinrycho Bullingero, domino suo.
^$Tiguri.
An h.
Bullinger.
</content>
</letter>