<?xml version='1.0' encoding='UTF-8'?>
<letter id="27248" year="1557" lang="lat">
<correspondents>
	<originator>Hermann Pincier</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>9. Oktober 1557</date>
</space_time>
<record>ZÃ¼rich StA, E II 347, 685.</record>
<print></print>
<statue></statue>
<content>
Hermannus Pincierus Henrycho Bullingero S. per Christum.
Zacharias Ursinus Vratislaviensis<f1>von Breslau.</f1> Wormatia ad nos venit, et quia unus ex intimis Philippi Melanthonis necessariis est, permulta nobis de tota istius colloquii causa deque Philipp  iudicio narrare potuit.
Is cum vestri studio amoreque Tygurum se profecturum polliceretur metueretque, ne istuc veniens pudore et verecundia a vestra notitia excluderetur, ego meis literis effecturum me recepi, ut honestiorem ad vos accedendi causam nancisceretur.
Tu igitur, postquam is eius, cuius ob egregias virtutes
summa admiratio extraneos plerumque vel e longinquissimis terris iter ad te suscipere cogit, caeterum facilem te et perbenevolum omnibus, inprimis vero peregrinis praebere soleas, rectissime facturum me putavi, si eum tibi commendarem.
Id vero eo citius ut facerem, inductus sum, quo magis referre sensi Saxones tum ex sermone tum ex vita Zvinglianorum (quos illi stulto quodam praeiudicio excoecati vix homines esse rentur) cognoscere, quae vestra religio, quae fides sit.
Itaque hic iuvenis, cum
alias non inique de nostra sententia existimet, futurum spero, ut vobis auditis mirifice in sua opinione confirmetur.
Eo etiam commendatior esse vobis debet, quanto pauciores ex isto hominum genere sunt, qui vestro nomine, nedum amicitia afficiuntur.
Peto abs te, suscipias cum tuoque more habeas.
Iucundum est ab inimicis interque adversarios quandoque laudari.
Vale in Christo meque tibi, ut soles commendatum habe.
Basileae die octobris 9. anno etc. 57.
Optimo doctissimoque viro Henrycho Bullingero, Tygurinae ecclesiae fidelissimo ministro, domino et amico suo percharo.
</content>
</letter>