<?xml version="1.0" encoding="UTF-8" ?>
<letter id="571">
<correspondents>
	<originator>Oswald Myconius</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>9. April 1535</date>
</space_time>
<record>Autograph: Zürich StA, E II 343, 66 (Siegelspur)</record>
<print>Ungedruckt</print>
<statue>
Hat von dem in Zürich in Gewahrsam genommenen (*Uli
Bru^%der*) schon früher
nichts Gutes vernommen. Warnt vor der vom Kaiser ausgehenden Gefahr
für die Freiheit Deutschlands.
</statue>
<content>
S. Nugas putavi, quod serium esse nunc ex literis tuis+1
intelligo -- de tumultu loquor. Habent in vinculis tui, quem si recte
examinabunt, audient nimirum, quod nosse proderit. Nomen+2
est mihi notum, ut de quo nihil unquam quicquam audierim boni.
Miror, quod nomen sit alteri+3.
De Gallo+4
sentis pessime et iure quidem, de caesare+5
melius, qui si maneret, ut fuit hactenus, aeque sentirem et ego.
Verum audi et iudica: Ambit uterque Germanos et serio profecto. Quos si
in amiciciam pellexerit Gallus, nihil erit aliud, manebit sui iuris
Germania. Sin caesar Germanos obtinuerit, tentabit constituere
monarchiam in toto orbe christiano. Quod dum intelligit nobilitas, in
dubio est, utro nam se inclinet, imo dolet, quod timet de libertate
germanica. Hèc non ex me, sed ex nobili quodam viro et evangelico+6
nudius tertius animadverti, cui res germanicè sunt admodum curae.
Hisce pene verbis loquebatur: "Si victus fuerit Gallus, constat Hispanum
tentaturum esse libertatem nostram haud aliter, quam coepit in Germania
Inferiore. Absit a Germanis, ut hoc oneris subeant, quod parat iste."
Coniecit hic me in dubium, ut nesciam fere e duobus malis eligere. Hèc
tibi, ut videas, què sint huius temporis pericula.
De quo in fine scribis+7,
alias respondebo.
Vale.
Basileae, 9. aprilis anno 35.
<signature>
O. Myconius tuus.
</signature>
<address>
(*Adresse auf der Rückseite:*)
Domino Heinricho Bullingero, domino et fratri percolendo suo.
</address>
</content>
<note>
+1>Oben Nr. 569.
+2>Uli Bru^%der.
+3>Gemeint ist wohl der in Zug inhaftierte Jakob Baumann (s. oben
Nr. 569, Anm. 8); in Bullingers Brief war allerdings nur
von Uli Bru^%der die Rede.
+4>Franz I.
+5>Karl V.
+6>Unbekannt.
+7>Siehe oben Nr. 569, 26f.
</note>
</letter>