<?xml version='1.0' encoding='UTF-8'?>
<letter id="22224" year="1552" lang="de">
<correspondents>
	<originator>Bullinger</originator>
	<addressee>das Diakonat Kappel am Albis</addressee>
</correspondents>
<space_time>
	<place>[Zürich]</place>
	<date>15. November 1552</date>
</space_time>
<record>Autograph Bullingers: Zürich StA, E I 30.22, Nr. 5</record>
<print>Ungedruckt</print>
<statue>Regest</statue>
<content>
Fürschlag uff das Diaconat zuͦ Cappel in dem Frygen ampt.
^$Fromm, vest, ersamm, fürsichtig und wyse herr burgermeister und gnedig lieb
herren.
^$Sidmal u[wer] w[yßheit] zuͦ fürderung des göttlichen worts und diensts ein
diaconat oder hälffery zuͦ Cappel zuͦ guͦtem allen pfarren in dem Frygen
ampt uffgericht und uns bevolhen, kommliche personen für ze schlahen, uß
welchem u[wer] w[yßheit] ein hälffer erkyese, so benampsend wir:
^$Hansen Rodolffen Stumpffen, den sin vatter, der dechan von Stamheym, zur leer
erzogen hat und in examina geschickt funden worden ist.
^$Felix Sultzberger von Stein, der ettlich zyt hinüber gen Maschwanden von hinnen
gangen und den krancken pfarrer versähen und der gmeind wol gefallen hat. Dann
er siner leer und wandels guͦte kuntschafft hat.
^$Hansen von Hallmm, der in u[wer] w[yßheit] stipendio zum Frowenmünster
ufferzogen, gelert und geschickt ist. [Daneben Kanzleivermerk:] Diser ward
angenomen. Donnstag des 17. novembris anno etc. 52. Praesentibus herr
[Bürgermeister] Hab und beid reth.
^$Disen unsern fürschlag wölle u[wer] w[yßheit] imm besten von uns uffnemmen,
und inen die kylch alle zyt trüwlich lassen bevolhen sin.
<timestamp>Actum, den 15. novembris anno 1552.</timestamp>
<signature>U[wer] w[yßheit] underthänige Verordnete Exeminatores.</signature>
<address></address>
</content>
</letter>