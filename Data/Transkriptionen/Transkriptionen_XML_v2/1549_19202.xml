<?xml version='1.0' encoding='UTF-8'?>
<letter id="19202" year="1549" lang="lat">
<correspondents>
	<originator>Thomas Blarer</originator>
	<addressee>Bullinger</addressee>
</correspondents>
<space_time>
	<place>Kempten</place>
	<date>8. August 1549</date>
</space_time>
<record>Autograph: Zürich StA, E II 357, 350.(Siegel...)</record>
<print>Bl. III, 53R</print>
<statue></statue>
<content>
S. Priusquam in Tigurinum agrum me recepissem, scripsi hoc
ad te, quod nunc accipis, epistolium. Veniebant autem ad nos
Buttlerus noster et quęstor cum eo Neoburgensis, quibus
Conradus atque ego exponebamus adventum capitaneorum in urbem;
que causa fuit, cur epistolam istam detinerem. Verum crebescente
fama de Ferdinando etiam rege in urbem statim venturo volui
abiectas literas ad officium revocare ociosasque ad te mittere.
Observandum enim Helvetiis diligenter existimo, quid hac
tempestate agant aut meditentur reges. De mearum rerum statu
propediem coram. Uxorem et liberos secundante divina voluntate
inculumes huc adduxi, quibus plane mansuescit locus. Itaque
illos mecum tibi patribusque cęteris commendo. Theodoro dicme
illius epistolam de Phrigio apud fratrem accepisse. Mox
intelleximus ex Conrado, consobrino nostro, illum uxori
responsum misisse; optare me igitur, ut id vertat bene.
^$Vale in Christo.
<timestamp>Campidonę 8. augusti 1549.</timestamp>
^$Thomas Bl[aurerus] tuus.
<address>: An maister Hainrich Bullinger.</address>
</content>
</letter>