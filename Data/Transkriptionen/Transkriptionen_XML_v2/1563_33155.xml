<?xml version='1.0' encoding='UTF-8'?>
<letter id="33155" year="1563" lang="lat">
<correspondents>
	<originator>Bullinger</originator>
	<addressee></addressee>
	<note>Empfänger: vgl. an Beza, 28. Nov.; an Blarer, 29. Nov.</note>
</correspondents>
<space_time>
	<place></place>
	<date>[Nach 2. November 1563]</date>
</space_time>
<record>Zürich StA, E II 441, 359.</record>
<print></print>
<statue></statue>
<content>
Ex literis Romae datis  2. novembris.
Praeterita hac septimana expedivit Romanus pontifex legatos 3:
reverendissimum d.
Geriam ad imperatorem Ferdinandum,
reverendissimum S. Crucis ad regem Francorum, reverendissimum
vicecomitem ad regem Hispaniarum.
Existimatur praestantissimos
hos viros esse missos, ut extremo hoc munere periculum faciant,
si istos principes eo possint adducere, ut velint concilium
terminari unoque certo in loco convenire omnes, in quo decernatur
et concludatur decreta concilii Tridentini inviolabiter esse
observanda agaturque, ut par est, de privatione vel de
privationis exequtione adversus omnes reges et principes, denique
contra urbes, respublicas et populos, qui per sacrum concilii
haeretici fuerint declarati damnatique cum approbatione
pontificis.
Fuit autem cardinalis Lotharingus hic Romae veniens
huc ex concilio Tridentino, qui horum consiliorum putatur esse
architectus.
Idem ille obtinuit a principibus Italiae duos
legatos omnium Italiae principum nomine profecturos ad regem
Galliae petitum vindictam, imprimis ut ducis Guysiani sanguis pro
universa republica christiana effusus repetatur ab hominibus
noxiis.
Caput legationis esse dicitur illustrissimus d.
Franciscus Estensis, patruus ducis Ferrariae etc.
[Datum, Unterschr. u. Adr. fehlen; dagegen a tergo der Vermerk]:
Remitte haec, v[e]rum de rebus Ga[lliae] non est, quod rem[ittas].
</content>
</letter>