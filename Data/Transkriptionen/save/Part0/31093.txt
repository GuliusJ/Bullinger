<?xml version="1.0" encoding="UTF-8" ?>
<letter id="31093">
<nr>31093</nr>
<correspondents>
	<originator>Mathieu Coignet</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>31. Mai (1561)</date>
</space_time>
<vo>Zürich StA, E II 368, 405. / Orig. Aut.</vo>
S.Diu est, quo nihil a te literarum recepi.
Que hic acta sunt in controversia Sabaudi et Bernatum, melius ex arbitro intelliges, quam literis explicare possim; in summa omnia in tempus aliud dilata ut concilii negocium.
Rex sacratus 15. huius mensis nunc est ad Villecscelerem unius diei itinere a Lutetia.
Veram regis effigiem ad te mitto.
De eo multa sibi boni promittunt; benedicat ei dominus.
Ni putarem te vidisse responsum Argentinensis reipublicae ad legati pape postulata, misissem ad te.
Salutabis amplissimum senatum et amicos omnes.
Bene vale.
Basilee ultima maii.
                                                Tuus ex animo Coignetius.
(Adr.v.a.Hd.)  An herren Heinrichen Bullinger, predicant der statt Zürich.
Zürich.
</content>
</letter>