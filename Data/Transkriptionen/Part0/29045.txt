<?xml version="1.0" encoding="UTF-8" ?>
<letter id="29045">
<nr>29045</nr>
<correspondents>
	<originator>François Hotman</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>16. März 1559</date>
</space_time>
<vo>Zürich StA, E II 358, 278.</vo>
Clarissimo et spectatissimo virod. Henrico Bullingero, pastori ecclesiae Tigurinae fidelissimo, domino et parenti observandissimo, Hotmanus S. D.
Observande pater, agnovi singularem providentiam dei in negotio Wilhelmi nostri.
Heydelbergam profecturus eram cum domino . . . . . .  St.
de certis rebus ad principem.
In itinere, dum una rediremus et viderem mihi profectionem aliquam satis diuturnam suscipiendam esse, rogabam illum, ut optimum et modestissimum puerum apud se habere vellet.
Cum ille propter aliorum multitudinem recusaret, sollicitus eram, ubinam illum collocarem.
Simulatque domum veni, tuas literas accepi.
Ita dei providentiam
agnovi, ut ante dixi, et plane mihi persuadeo deum habiturum illius optimi pueri curam vel maximam.
Peregrinationem alteram susceperam; sed cum tria milliaria confecissem, in itinere offendi amicum quendam, qui me ad aliquod tempus reduxit.
Peto abs te, ut clarissimum virumd. Stukium meis verbis honorificentissime salutes.
Rationes subduxi; reperimus tum cibariorum tum vestiarii et librorum nomine ad 15 florenos, quos oro ut per mercatores vestros uxori meae mittatis, quam puto me coactum iri
ad aliquot dies deserere.
Uxori nihil adhuc scribo, quia volo expectare illud, quod regio quaedam dicitur parturire; deus illius puerperio opem ferat.
Vale, pater observandissime, et salve et optimum patrem doctorem Martyrem, cuius doctissimas literas accepi, meo nomine reverenter saluto.
Argent[inae] 16. martii 1559.
[Vermerk: Vide Hotomannorum epist.
pag. 21].
</content>
</letter>