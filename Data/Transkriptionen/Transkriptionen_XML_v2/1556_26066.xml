<?xml version='1.0' encoding='UTF-8'?>
<letter id="26066" year="1556" lang="lat">
<correspondents>
	<originator>Hieronymus zum Lamm [=Lamb]</originator>
	<addressee>Bullinger</addressee>
</correspondents>
<space_time>
	<place>Frankfurt am Main</place>
	<date>1. April 1556</date>
</space_time>
<record>Autograph: Zürich StA, E II 356, 960.(Siegel...)</record>
<print></print>
<statue></statue>
<content>
S. P. Priores humanitatis tuę literę sexta octobris ad me
datas, quibus adiunctus fuit siclus argenteus, absente me uxori
mę redditę sunt easque integro fere mense post domum reversus
primum accepi. Quę causa fuit, cur ad eas hactenus minus
responderim. Ago autem gratias praestantię tuę summas pro
transmisso siclo, quem tu, cum ego plumbeum petiverim, argenteum
dare voluisti, liberalitate scilicet et munificentia me tibi
prorsus devinciens. Velim autem (quoniam indicem meorum
numismatum dudum accepisti) intelligere ex te possem, num quae
inter mea extarent, quę humanitas tua desyderaret; curarem
equidem ea tibi vicissim de meis pro libitu formari et referre
pares. In pręsens, ut aliquo modo me declarem gratum, mitto
excellentię tuę Nicophorum de archetypo aureo formatum,
numisma non priscę illius aut Romanę antiquitatis, sed
Constantinopolitanum, ab christiano imperatore percussum. In
inscriptione alterius lateris, in quo binę visuntur imagines,
non possum post has liters reliqua, ut aliquem habeant
sensum, colligere. Si quid humanitas tua eorum assequi potest,
quęso per otium mihi communicato.
^$Gratiam item habeo pro libello, Summa scilicet verę religionis
a domino Froschovero tuo nomine mihi exhibito; alterum a Gesneri
fratribus non accepi. Cupio autem humanitati tuę, quoquo modo
queam, vicissim gratificari ac inservire petoque, ut de benevolo
erga te animo meo nihil dubites et me habeas commendatum. Bene
vale, vir ornatissime mihique colendissime.
<timestamp>Dat[um] Francofurti kal. aprilis anno etc. 56.</timestamp>
<address>
[Adresse ...]: .... tissimo viro domino Henrico [Bull]ingero
etc. domino et ami[co] cum primis colendo. Tiguri.
</address>
</content>
</letter>