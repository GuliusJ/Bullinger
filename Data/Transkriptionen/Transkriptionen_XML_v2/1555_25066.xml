<?xml version='1.0' encoding='UTF-8'?>
<letter id="25066" year="1555" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Stuttgart</place>
	<date>27. April 1555</date>
</space_time>
<record>ZÃ¼rich StA, E II 356, 657. / Orig.(Aut.)</record>
<print></print>
<statue></statue>
<content>
Mitto proprium hunc nuncium, tantum ut te rogem,
H[einrice] Bullingere, ut nuncies d. Gribaldo, qui
brevi per Tigurum iter facturus est, ut istic subsistat, dum
ego possim cum eo loqui, et affirma me ad summum die 15.
maii affuturum.          Quin non modo te, sed magnificum d.
consulem nostrorum consiliariorum nomine rogo, ut hoc, quod
peto, fiat. Significato omnibus hospitibus, ut, si talis
persona venerit, vobis renuncient, ut possitis indicare,
quod petimus.
Adero, inquam, egomet procul dubio. Audies me vocari in
Prussiam (ad tempus), audies fabam cudi in alia capita quam
Luteranorum in comitiis, hos liberos futuros, alios
persecutionem passuros (saltem verbis). Glosam afferam ego,
quamquam satis puto te intelligere. Sed omnia tandem recte
sic afferam. Salvere iubeo tres generos tuos ac reliquos
fratres, item Anglos et Locarnenses; audio enim auctum esse
numerum filiorum dei exulumque. Dux adhuc Augustae.
<timestamp>Stutgardiae  27. aprilis 1555.</timestamp>
Scribe, quid istic de novo antichristo. Nos audimus de
Sancta Cruce, qui multis crucem dabit; non est in orbe
inimicitior vir evangelio, crede mihi; ille dictavit breve,
ubi vocamur deteriores Turcis.
Vergerius.
Clarissimo viro domino H[einrico] Bullingero, antistiti
Tigurino, fratri honorando.
Tiguri.
</content>
</letter>