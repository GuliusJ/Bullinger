<?xml version='1.0' encoding='UTF-8'?>
<letter id="19314" year="1549" lang="lat">
<correspondents>
	<originator>Pierre Viret</originator>
	<addressee>die Zürcher Prediger</addressee>
	<addressee>Bullinger</addressee>
</correspondents>
<space_time>
	<place>Zürich</place>
	<date>November 1549</date>
</space_time>
<record>Autograph: (Siegel...)</record>
<print>Ep. Caslv. 1316 (XIII, 473)</print>
<statue></statue>
<note>Beilage</note>
<content>
Exceptionis ministrorum Lausannensium contra mandatum.
^$Haec posterior suasio, quum multo sit aequior priore, nobis
quoque magis probatur: sed in quarto tamen capite haec
requirimus ut in academia nostra, propter eas causas quas
nostris ad vos literis copiosius exposuimus, antequam frater
discedat, non tantum decano et utrique professori sed cuivis
etiam alii sententiam suam, rite id tamen et ordine, dicere
liceat.
^$Sextum vero caput totumque ipsum suasionis genus quare nobis
acerbissimum atque adeo intolerabile videatur, ex epistola
nostra intellexisse vos putamus.
^$Haec est nostrae petitionis et querelae summa, quam nos quidem
vobis, pro summa vestra peitate et antiqua etiam cum tota
Bernensi ecclesia coniunctione, summopere commendamus. Dominus
vos servet.
<address></address>
</content>
</letter>