<?xml version='1.0' encoding='UTF-8'?>
<letter id="43133" year="1573" lang="lat">
<correspondents>
	<originator>Johannes Hug</originator>
	<addressee>Bullinger</addressee>
</correspondents>
<space_time>
	<place>Glarus</place>
	<date>18. November 1573</date>
</space_time>
<record>Zürich StA, E II 378, 1911. / Orig. (Aut.)</record>
<print></print>
<statue></statue>
<content>
S.  Quod hactenus, charissime domine compater, nullas ad te
literas dedi, factum
est, partim quia nihil occurrebat, quod scriptu dignum
videretur, partim
praepeditus ob morbum domini Iacobi Frankii, symmystae ac
fratris mei
colendissimi, qui hactenus Schwandenę per dies fere 14
pleuritide correptus
letaliter decubuit. Cui ego pro officio fideliter astiti et
fraterne
administravi, quantum potui. Exaudivit vero deus nostras et
ecclesiae suae
preces, ut iam aliquanto melius habere incipiat. Alioqui de
eius vita et medici et nos omnes spem abieceramus.
Rogavi nuper, ut scis, d. consulem et d. archigrammateum
aliosque bonos viros,
ut mihi aliquantum frumenti in hac mea necessitate viliori
pretio communicare
dignarentur, priusquam gelu ingruat et lacus glacie
stringatur. Promittebant
ipsi omnem suam operam; sed hactenus nihil responsi accepi.
Dominus item praeses
officiorum dicebat se alteri fratrem(?) meorum dicturum,
quid ab ipsis
impetrassem; sed frustra expecto ac pessime fallor ad
sanctas illas
promissiones, quas ab initio mei abitus et interea etiam
accepi. Si alter d.
consul tibi aliquid responsi dedisset, mihi significare
poteris et mihi rem gratam facies.
Ante dies aliquot hoc scriptum, quod his inclusi, a ducibus
agri nostri ex
Gallia missum est, quid ideo meis literis adiungere volui,
ut percipias, ubinam
locorum milites Helvetiorum degant, siquidem varii de ipsis
rumores hincinde
sparguntur. Tu boni consulito et me tibi commendatissimum
habere pergito.
Salutant te cum tuis omnibus mea coniunx et liberi mei
omnes. Bene vale.
<timestamp>Raptim  Claronae, 18. novembris anno 1573</timestamp>
<signature>I[oannes] Hugo, compater tuus.</signature>
Dem frommen, erwyrdigen, wolgelerten herren m. Heinrychen
Bullingern, pfarrhern
zuͦm Großen Münster zuͦ Zürich, minem getrüwen, lieben
herren und gfatteren.
Zürich.
</content>
</letter>