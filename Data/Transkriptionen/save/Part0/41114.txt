<?xml version="1.0" encoding="UTF-8" ?>
<letter id="41114">
<nr>41114</nr>
<correspondents>
	<originator>Johannes Haller</originator>
	<addressee>Bullinger.</addressee>
</correspondents>
<space_time>
	<place>Bern</place>
	<date>20. Dezember 1571</date>
</space_time>
<vo>ZÃ¼rich StA, E II 370a, 449.</vo>
<dr></dr>
<re></re>
<note></note>
S.  Nihil iam occurrit, quod scribam, nisi quod conclamatum
est hic, ut Coladonius ad professionem theologicam Lausannam
vocetur. Mordebit hoc sine dubio Genevenses; sed non curamus
hoc. Mavult etiam ille apud nos esse quam in Galliam redire.
Quid vestri isti hic egerint et impetraverint, ab ipsis
melius quam a me cognosces. Steigerus ipse tibi scribit et
simul etiam mittit vinum, ut solebat prius. Verebar, ne hoc
non futurum esset hoc anno; sed virtus eius et benevolentia,
quam erga vos gerit, difficultates reliquas omnes
superarunt.
Salutat is te, sic etiam socer meus, qui non admodum bene
valet. Dominus illum restituat et servet nobis. Literas ad
Bezam scriptas genero meo Lausannam misi; curavi etiam
illas, quas dominus Gvaltherus nuper ad me misit.
Bernae  20. decembris 1571.
I[oannes]  Hall[erus] tuus.
Adr. a. t.: Clarissimo virod. Heinrycho Bullingero
seniori, Tigurinae ecclesiae pastori fidelissimo, domino meo
honorando et compatri charissimo.
</content>
</letter>