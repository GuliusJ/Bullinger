<?xml version="1.0" encoding="UTF-8" ?>
<letter id="29007">
<nr>29007</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>(Zürich)</place>
	<date>13. Januar 1559</date>
</space_time>
<vo>Zürich StA, E II 373, 7. / Orig. Aut.</vo>
<dr>Gr. II, 120 R.</dr>
<re></re>
<note></note>
S. D. Queruntur legati de tua, frater et compater, importunitate; una enim literas mittunt vester et Salodurius.
Petunt, ut verbis te reducam et castigem.
Sed si res ita est gesta, ut scribis, nec dubito, quin ita res habeat, non est, quod tecum expostulem, cum in simili casu hic idem fecissem.
Sed expectabo rei eventum; displicet res vehementer.
Sane nunc non possum plura; nam et negotia tota die me defatigarunt, et capitis dolor sub vesperam ingravescit.
Boni consule ista; alias, si dominus
voluerit, plura dabo.
Vale cum d.d consulibus et Philippo et Pontasella etc.
13. ianuarii 1559.
                                             Bullingerus tuus.
Oro, ut bona fide cures has literas deferri add. Friderychum a Salice.
Praestantissimo virod. Ioanni Fabritio, Curiensis ecclesiae ministro fideli, domino et fratri suo charissimo.
^$Chur.
</content>
</letter>