<?xml version='1.0' encoding='UTF-8'?>
<letter id="39068" year="1569" lang="de">
<correspondents>
	<originator>Bullinger</originator>
	<addressee>Hans Rudolf Bullinger</addressee>
</correspondents>
<space_time>
	<place>[Zürich]</place>
	<date>29. September 1569</date>
</space_time>
<record>Zürich ZB, Ms F 37, 449. / Orig. (Aut.)</record>
<print></print>
<statue></statue>
<content>
Gester ist schryben kummen von Basel luthend, das der duca
de Alba imm Niderland häfftig wuͤte und damitt yederman
verscherpffe beider parten glouben. Zuͦ Antorff hat er
ettliche lassen brennen alls widertöuffer. Der printz von
Uranien hat ein sun gehept zuͦ Löwen, da er gestudiert;
den hat er gefäncklich angenommen, darzuͦ die zwen graven
von Egmont und Hornn, item den allten burgermeister von
Antorff und sy fuͤrren lassen gen Wilifort. Er hat ouch
mitt inen gefangen den graven von Manßfeld, der zuͦ
Antorff gelägen; der ist aber den dienern entrunnen, und
acht man, er werde imm ein rumor anrichten etc. Zuͦ
Wilifort hat er 27 herren und vom adel richten lassen. Ists
waar, so sähend nunme die tütschen fürsten wol, was die
augspurgisch confession by den Hispanieren gillt.
Der graff von Egmund hat vor jaren sinen dolchen zuckt über
den cardinal von Arraß. Domaln sagt ich: "Das wirt imm der
pfaff in einem äserly nachtragen, biß uff sin gelägenheit",
und die hat sich jetzund geschickt. Egmundanus alioqui est
maximi nominis et authoritatis fuit apud Carolum et hunc
Philippum singularis; ipse conubium inter Philippum et
reginam Angliae mortuam coniunxit etc. Sed cum noverit
Froschouerus plura et certiora (si quid attulerit)
subiungam. Saluta Ioannem Casparem Felicem, inprimis uxorem
tuam et filiam, et si apud vos et Agatha etc.
Mentag die Michaelis 1567.
Bullinger.
<address></address>
</content>
</letter>