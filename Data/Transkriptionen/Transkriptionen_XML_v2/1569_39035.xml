<?xml version='1.0' encoding='UTF-8'?>
<letter id="39035" year="1569" lang="lat gr">
<correspondents>
	<originator>Johann Konrad Ulmer</originator>
	<addressee>Bullinger</addressee>
</correspondents>
<space_time>
	<place>[Schaffhausen]</place>
	<date>[kurz nach 2. Juni 1569]</date>
</space_time>
<record>ZÃ¼rich StA, E II  362, 109a. / Orig. (Aut.)</record>
<print></print>
<statue></statue>
<note>(vgl. Erast an HB, 22. Ma. 1569  und Ulmer an HB, 2. Juni 1569).</note>
<content>
Litteras mitto clarissimi d. Erasti, quas studiosi tres
obtulerunt, qui propediem ad vos Tigurum a scholarchis
mittentur. Accidit autem mihi cum literis tuis, quod tacere
non decet. Eiusdem formae in mensa ab eodem Erasto ad me
scripta epistola iacebat cum aliorum literis. Aderat matrona
honestissima, quae me interpellabat, cum literas d. Ietzleri
fere perlegissem. Inter loquendum aperiebam literas, ut
credebam, quas ad me dedisset d. Erastus. At ecce, cum illis
imprudenter apertis primos versus obiter perlustro, sentio
ad me illas non spectare inspectaque<lang lang="gr">epigrajH</lang>
profecto exhorresco et tuas esse video. Peto igitur veniam
delicti; confestim enim non sine animi magno dolore iterum
conclusi, et crede mihi nihil illorum, quae illa continent,
plane cognovi. Hoc ideo quoque dissimulare nolui, ne
suspiceris ab alio forte apertam fuisse epistolam. Scribit
ad me d. Erastus de victoria Bipontini insigni quidem et
gloriosa, attamen cruenta. Idem confirmatur ex Curia
Rhetorum et Norinberga. Metuo, ne Bipontinus in Gallia
victor ecclesiae similes turbas det, quas Illyricus movit
cum sociis in Belgio; sed haec domino commendanda sunt.
Vale.
<signature>Tuus Iohannes Conradus Ulmerus.</signature>
<address></address>
</content>
</letter>