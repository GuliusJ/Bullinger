<?xml version="1.0" encoding="UTF-8" ?>
<letter id="1527">
<nr>1527</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>2. Juni 1541</date>
</space_time>
<vo>Autograph: Zürich StA, E II 350, 461-464 (Siegel)</vo>
<re>Mitteilungen aus einem Brief Martin Frechts an Vadian [Vadian BW VI 30-33, Nr. 1173]: Die Truppen [König] Ferdinands [I.] haben am 13. Mai mit dem Angriff auf Buda begonnen, die türkische Besatzung ist aber stark und ein mächtiges, den Truppen Ferdinands zahlenmäßig weit überlegenes Entsatzheer
ist unterwegs; die Belagerer mussten an einem einzigen Tag mit 600 schweren Geschossen fertig werden, große Verluste entstanden daraus allerdings nicht;
Kaiser [Karl V.] will nach Regelung der Religionsfrage möglichst bald über die Türkenhilfe verhandeln.
[Johannes] Eck ist erkrankt und konnte mehrere Tage nicht am Gespräch [in Regensburg] teilnehmen; dort wurde intensiv über die Eucharistie und Buße disputiert, die Protestanten lehnten die Forderung der Gegenseite betreffend die Verehrung der Hostie und die Beichte ab; der Kaiser steht von
verschiedenen Seiten unter Druck; Philipp [Melanchthon] und [Martin] Bucer sind damit befasst, über die geklärten und die noch offenen Fragen Bericht zu erstatten; der Rechtfertigungsartikel hat die protestantische Deutung bewahrt. Vadian erwartet, dass der Kaiser einen temporären Frieden anstrebt
und in der Zwischenzeit ein neues "julianisches Edikt" erlässt, das den Gläubigen eine gewisse Sicherheit gibt; ist skeptisch bezüglich der Möglichkeit einer Reform der [römischen] Kirche, es braucht viel Zeit, alteingesessene Irrtümer und Verhaltensweisen zu korrigieren. Frechts Brief datiert vom
28. [richtig: 24.] Mai. Gruß.
</re>
<tx>[Gedruckt: Vadian BW VI 34-36, Nr. 1175.]
<tx>S. Heri summo vespere, hoc est ipsis calendis iunii,
tabellarius noster, qui Norimberga iussus Ratisbonam
diverterat, literas a Frechto nostro mihi reddidit, in
quibus tu profecto eminente loco positus et primo quoque
tempore salvere suo nomine iussus es. Novarum vero rerum,
quas narrat, haec fere summa est:
^$Ferdinandi exercitum Budam Ungarię oppugnare cepisse 13.
die maii; firma vero praesidia Turcae illi inesse et in
itinere esse. Turcae duces aliquot ingenti cum exercitu,
amplius centum milium hominum, cum Ferdinandicus non amplius
viginti milia habeat. Tantam autem tormentorum vim in urbe
et arce esse, ut uno die Ferdinandici sexcentos iactus
graves exceperint, quamquam non admodum gravi damno; pauci
enim sunt eo die desiderati. Quare certum est caesarem in
hoc futurum (ut ille scribit), ut negocio religionis
quadantenus discusso et pace data Germanię, mox de
auxiliis adversum Turcam deligendis submittendisque
deliberetur. Sedulus est caesar et eo studio, vultu et
animo, ut primi ex nostris plurima de ipso sibi
polliceantur.
^$Eccius laborat febri et plusculis diebus collationi non
interfuit. Acerrime est disceptatum in articulo de
eucharistia et exhomologesi, et postularunt papistae, ut et
inclusio et adoratio et circumportatio illis daretur, quod
dari nullo modo potuit; recensionem quoque omnium peccatorum
ut necessarium petierunt, quod et ipsum reiectum est.
Remorari putantur caesaris ardorem Hispani, papa, rasi
quidam, Gallus, quem ne immodice observet pontifex, ille
providet, ne gratia omni exuatur. Iam nunc scripta
conficiuntur caesari et ordinibus offerenda, in quibus, qua
in re convenerint partes et qua dissilierint quibusque
caussis motae vel postularint dari quaedam vel danda
negarint, clare et dilucide explicetur. Naviter agunt eam
rem Philippus et Bucerus, qui iam nunc in multa gratia
caesaris positi existimantur. Dogma autem de iustificatione
plane ex nostra sententia obtinuit, quod te alias
intellexisse arbitror, atque inde putat Frechtus ceu ab
unguibus aestimari posse leonem.
^&x Vgl. dazu Nr. 11063! ^&x{
^$Futurum autem puto, quod ante divinabam; ut ex nostris pax
detur a caesare et adversariis usque in tempus commodae
alicuis reformationis, et interim edictum illud Iuliani
instauretur, qui (ut ab Ammiano est traditum), christianis
dissensione quadam altercantibus, decrevit, ut quisque nullo
vetante reginae suae serviret intrepidus; nec amplius in
praesentia sperandum, quam ut et nostri tandem albo donentur
christianę religionis et in posterum minus vexati
doctrinam Christi libere teneant et colant. Hoc quia nunquam
ante est datum, profecto magnum quidpiam videbitur, in quo
tamen quantum vel securitatis vel tranquillitatis insit,
facilius mente quam calamo consequimur. Video tamen fieri
non posse, ut in tanta errorum mole repente ecclesia
nativę suae puritati restituatur, et fortasse, ut uno et
altero saeculo illi irrepserunt, ita multis annis opus erit,
quibus, quod tam diu haesit, tandem eluatur et evanescat.
Lenta est cura gravium morborum, et non possunt facile
humanis animis evelli, quae tot saeculorum praeiudiciis
recepta sint. Dominus tandem consulet ecclesiae suae, qui et
nobis orandus est, quo omnia nobis in suam gloriam et
nostram salutem cedant. Amen.
^$Scripsi haec mane, postridie calendarum iunii, properantur.
^$Frechti literae datae sunt 5. calendas iunias, quod
admonere volebam, quo proxime datas intellegeres. Vale cum
omnibus nostris.
^$Sangalli, ut supra, anno domini 1541.
<un>Ioachimus Vadianus tuus.
<lz>[Adresse .....:]+k{ Ornatissimo
virod. Henrycho Bullingero, clarissimae ecclesiae Tigurinae
episcopo, domino suo colendissimo.
<fx>+k^$^#/+Darunter von Bullingers Hand: ^#/-Der Rychstag
zuͦ Regenspurg 1541.<fe>
</content>
</letter>