<?xml version='1.0' encoding='UTF-8'?>
<letter id="44038" year="1574" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>13. Mai 1574</date>
</space_time>
<record>Zürich StA,  E II 370a, 503.</record>
<print></print>
<statue></statue>
<content>
S.   Redit ad vos Fietzius et per eundem tuum tibi remitto
Schmidelinum et ago
tibi pro illius communicatione gratias. Heidelbergensium
scriptum nondum vidi
atque etiam illud videre cupio; dignus est enim impudens
ille calumniator, ut
male tractetur. Novi vero parum, imo nihil habemus, nisi
quod tota Gallia
tumultuatur. Andelotii et Colignii, qui apud nos sunt, neque
ipsi certi quippiam
accipiunt. Ferebatur etiam Christophorus Palatini filius,
esse caesus; sed
Zulegerus illum Vesaliam pervenisse scribit. Aretio nondum
est constitutus
successor; electio quidem facta et aliquot propositi; sed ex
his senatus
deliget, quem volet, postquam frequentiores aderunt domini;
plaerique enim iam ab urbe absunt.
Aliud iam non habeo, nisi quod te gratię domini commendo.
Salutant te amici et fratres, praesertim vero Lavallensis et
Colignii una cum Merlino et Gracili<f1>Etienne Le Gresle.</f1>.
<timestamp>Bernae  13. maii 1574.</timestamp>
Hall[erus] tuus.
Clarissimo viro domino Heinrycho Bullingero seniori, domino
meo honorando et
compatri charissimo.
                            Tiguri.
</content>
</letter>