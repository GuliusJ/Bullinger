<?xml version='1.0' encoding='UTF-8'?>
<letter id="27006" year="1557" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>3. Januar 1557</date>
</space_time>
<record>Autograph: ZÃ¼rich StA, E II 336, 425.(Siegel...)</record>
<print></print>
<statue></statue>
<content>
S. Negociis impedior et improviso tabellarii abitu,
quominus possim pluribus scribere. Genevatum et Bernensium,
illustrium rerumpublicarum, quicunque coniunctionem procurant,
pientissime utiliterque faciunt, et heri, cum quosdam ex
nostris interpellarem, satis ampliter promiserunt; verum quid
hodie in senatu conclusum, nondum cognitum, sed bene spero.
Interea, sicut par est, praecibus insistamus ad dominum, ut
misericorditer ipse uniat, quos unitos maxime oportet. Ex
Germania nihil magnopere accipimus. Comicia procedunt,
quanquam nondum omnium principum legati convenerint. Agetur de
religionis libertate pleniore, quam tanto facilius impetratum
iri confidunt aliqui, quod Ferdinandus successionem in imperio
iam sperat ratam ordinum consensu fore. Si quid accepero, te
non celabo.
^$Bene vale in Christo Iesu.
^$Basileae 3a ianuarii anno 1557.
^$T[uus] Sulcerus totus.
<address>
[Adresse ...]: Viro praestantissimo d. Heinricho
Bullingero, domino et symmistae colendissimo suo.
</address>
</content>
</letter>