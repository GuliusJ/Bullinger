<?xml version='1.0' encoding='UTF-8'?>
<letter id="30040" year="1560" lang="lat">
<correspondents>
	<originator>die Kleinpolen</originator>
	<addressee>die Geistlichen von Zürich</addressee>
</correspondents>
<space_time>
	<place>Pinczow</place>
	<date>10. März 1560</date>
</space_time>
<record></record>
<print>Wotschke,  S. 99.</print>
<statue></statue>
<content>
Nobilis vir et verae religionis studiosissimus d.
Stanislaus Szilniczki, qui hasce vobis literas afferet, domini observandissimi et fratres in domino colendissimi, ad ecclesias istas instauratas profecturus a nobis contendit, ut testimonio se nostro ornaremus vestraeque pietati commendaremus.
Quamquam vero ipsius pietas et vere christiani mores alienis ornamentis aut praeconio non indigent, tamen vos oramus atque obtestamur per communem Christi amorem, ut si qua in re vestra opera aut consilio
eguerit, tamquam verum Iesu Christi membrum adiuvetis.
Quod etiam si vos pro vestra pietate facturos esse non dubitamus, tamen a vobis petimus, ut intelligat nostram hanc commendationem sibi adiumento fuisse.
Valete in domino, fratres charissimi.
<timestamp>Pinczoviae, 10. martii 1560</timestamp>
</content>
</letter>