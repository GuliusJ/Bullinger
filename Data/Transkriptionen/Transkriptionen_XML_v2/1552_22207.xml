<?xml version='1.0' encoding='UTF-8'?>
<letter id="22207" year="1552" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Vicosoprano</place>
	<date>30. November 1552</date>
</space_time>
<record>Zürich StA, E II 356, 499. [Orig. (Aut.)]</record>
<print>Gr. I,  S. 273.</print>
<statue></statue>
<content>
Hae literę, quas mitto, pertinent ad bonum fratrem
exulantem propter evangelium.  Itaque te oro,
H[enrice] Bull[ingere], cura, ut ad eum
perferantur. Vale et salve. Scripsi ad te de Camillo; si tu
neglexeris, video omnia in eo statu esse, ut ille triumphet
cum suis venenis. Sancte affirmo ita futurm magna piorum et
pietatis clade. Non frustra clamo; habet fautores potentes,
qui possunt uti aureis clypeis; eo scilicet res redacta est.
Ego hic in maioribus periculis versor quam unquam antea; imo
etiam ex fratribus aliquot adversum me cum papistis
coniurarunt. Non potest ferre diabolus patefactam esse
Vallem Tellinam evangelio. Sed potentior dominus, in quo
confido.
Vicosoprani, pridie kalendas dec[embres] 1552.
Vergerius.
Clarissimo viro domino Henrico Bullingero, Tigurinae
ecclesiae pastori, d[omino] et fratri honorando.
Tiguri.
</content>
</letter>