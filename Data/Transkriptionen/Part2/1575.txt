<?xml version="1.0" encoding="UTF-8" ?>
<letter id="1575">
<nr>1575</nr>
<correspondents>
	<originator>Ambrosius Blarer</originator>
	<addressee>Bullinger</addressee>
</correspondents>
<space_time>
	<place>Konstanz</place>
	<date>6. Oktober 1541</date>
</space_time>
<vo>Autograph<fx>^#/+Mit Unterstreichung und Randbemerkung von späterer Hand.^#/-<fe>: Zürich StA, E II 343a, 216-216a (Siegelspur)</vo>
<vo>Kopie: Zürich ZB, Ms S 50, 107</vo>
<dr>Teildruck und zusammenfassende Übersetzung: Blarer BW II 83-85, Nr. 912</dr>
<re>Möchte Bullinger nicht mit Lappalien belästigen und schreibt ihm nur, wenn er wissenswerte Neuigkeiten hat. Als sich Ruprecht von Mosham kürzlich in Konstanz aufhielt, beschwor ihn Blarer, die Lehre Christi nicht zu verdunkeln; er tadelte auch Moshams zügellose Bemerkungen über den Papst, Luther
und die Lutheraner und gab ihm zu verstehen, sein Vorhaben sei aussichtslos. Zusammen mit [Johannes] Zwick und anderen ermöglichte er Mosham eine Anhörung, in der dieser verschiedene wirre Ansichten zu Luther, zur Rechtfertigungslehre und zur Christologie vorbrachte. Mosham bekam Geld vom Rat; er
ritt nach Straßburg, um dort sein Buch weiterdrucken zu lassen, was ihm in Bern untersagt worden war; Blarer hat den gebildeten Mann, der ihm leid tut, nochmals ermahnt. Dankt für Schriften Bullingers und wünscht gute Vollendung; Leo Juds Bibelübersetzung ist löblich und soll mehr Nacheiferer
finden. Empfiehlt Wilhelm [...]. Grüße. Schickt ein Schreiben [Peter] Bufflers über die Türken mit der Bitte um Rücksendung; Pest und Türkengefahr sind der Lohn für Undankbarkeit. Die Pest in Konstanz.
</re>
<tx>Salve, mi venerande charissimeque Bullingere.
^$Non committendum mihi videtur, ut te, virum commodis
publicis totum incumbentem, subinde meis nugis interpellem,
ni peccare ipse velim in ec­clesiam dei. Quoties tamen
aliquid est, quod scire te referat vel iuvet, non tempero
mihi, quin tibi etiam occupatissimo obstrepam.
^$Nobiscum nuper fuit decanus ille Rudbertus a Moshaim<f1>Ruprecht von Mosham. Vgl. auch Martin Bucers Brief an Blarer vom 24. Oktober 1541, Blarer BW II, Nr. 914 (hier S. 89).<fe>
meo quoque iudicio plane talis, qualem tu nobis depingebas.<f1>Zum verlorenen Bericht über Moshams Auftreten in Zürich vgl. oben Nr. 1567, 4f mit Anm. 2.<fe>
Contulit primo mecum secretis arbitris, ubi ego vehementer
obsecrabam obtestabarque virum, ne ista verborum et
sententiarum insolentia simplicem Christi doctrinam
obscuraret et involveret magis quam illustraret et
exponeret; non esse hoc abbreviatum verbum<f1>Vgl. Röm 9, 28.<fe>, ad cuius
medullam vulgi captus penetrare posset. Deinde non minus
diligenter dehortabar ab immodica ista convitiorum licentia,
qua Romanum pontificem iuxta ac Lutherum et Lutheranos tam
parum christiane proscinderet; se enim, quod ad rem ipsam
purioris christianismi attineret, nihil illis melius docere
posse; nobis quoque non per omnia convenire cum Luthero et
in illius verba iuratis; agnoscere tamen virum dei, quo
velut electissimo organo<f1>Vgl. Apg 9, 15.<fe> cęlestis pater in proferendis
pomeriis regni filii sui usus sit etc. Me non dubitare, quin
dei zelo agatur, ęque vero scire gravi se laborare
tentatione, a qua ut quam primum liberetur, me quoque sedulo
et diligentissime dominum precaturum. Consilium hoc non esse
ex domino vel hinc colligi posse, quod nusquam quemquam
inveniat solide doctum virum, qui suum hic calculum adiicere
velit; nihil omnino horum conatuum succedere, quum
propemodum extrema tentarit; frustra se hic tantum rei,
temporis et virium ingenii impendisse ac porro etiam
impensurum.
^$Post omnia, ubi intelligebat permoveri me ad sibi
subscribendum non posse, valde urgebat, ut symmystas omnes
adesse curarem, id quod quum primo multas ob caussas
negarem, postea tamen victus pertinacia et improbitate
hominis curavi. Quibus una cum Zviccio nostro<f1>Johannes Zwick.<fe> praesentibus
negocium altissime et ab ovo Troiano<f1>Von Anfang an, ausführlich; vgl. Horaz, Ars poetica, 147.<fe>, ut aiunt, repetere
voluit; verum quum id temporis nundinę apud nos essent et
singuli ad alia properarent, rogabam, ut Laconice<f1>Vgl. Adagia, 2, 10, 49 (LB II 695).<fe> omnia. Ibi
ille multa dicere in Lutherum, qui foedissime lapsus esset,
praesertim in iustificationis articulo, qui non discerneret
inter legem fidei et operum, qui sibi non constaret; multa
deinde adferre, quo solam fidem non iustificare nec fidem
opus dei in nobis, sed ipsummet Christum esse<fx>^#/+Von^#/- nec fidem ^#/+bis^#/- esse ^#/+am Rande nachgetragen.^#/-<fe> convinceret,
atque ibi multas trinitates et unitrinitates inculcabat
praelegens axiomata quędam a se conscripta, unde hęc
pauca, quę ex legentis ore excipere licuit, adscribere
volui, quo plane intelligeres, quantum huius viri theologia
ab omnium veterum et neotericorum loquendi modis dissideat:
<vl>216v.</vl> "Fides iustificans est spiritus dei. Sicut verbum dei
unitrinum, ita ipsa fides quoque unitrina est, quia spiritus
homousios cum deo unitrinus est. Hic spiritus iustificat et
salvat; nam ut verbum dei deus est, sic verbum Christi, quod
fides est, Christus est, sic verbum spiritus spiritus est.
Quem­admodum verbum dei, quippe Christus, deus est, sic
verbum Christi, ipsa fides, Christus est; sic verbum
s[piritus] s[ancti], nempe ipsa charitas, s[piritus] s[anctus] est, et
hec tria homousia et consubstantialia verba unum sunt, et
quodlibet illorum unitrinum est. Deus unus solus, qui
iustificat et salvat, unitrinus est; verbum dei unum solum
iustificans et salvans unitrinum est. Summa: Ut deus pater
per unum solum verbum et in uno solo verbo, quod Christus
est, iustificat et salvat, ita Christus, filius dei, per
unum solum verbum et in uno solo verbo, quod fides est,
iustificat et salvat; sic etiam s[piritus] s[anctus] per
unum solum verbum et in uno solo verbo, quod charitas est,
iustificat et salvat. Et quemadmodum deus pater, filius et
s[piritus] s[anctus] ii tres unum sunt 1. Io. 5 [7], sic
verbum, fides et charitas, hęc tria homousia et
consubstantialia verba et nomina dei forma quidem distincta,
in substantia et essentia tamen unum sunt et quodlibet
illorum unitrinum;
<gr>^%(/en mónon kaì trísmonon pneỹma v̑w mónow kaì trísmonow
lógow</gr> etc. Fidem esse opus dei ter impium, cęcum et
mendax est. Alioqui", inquit, "consequeretur solam creaturam
nos iustificare et salvare", idque contra Osiandrum<f1>Zur Auseinandersetzung Moshams mit Osiander s. oben Nr. 1554, Anm. 3.<fe> etc.
^$Hęc ad te paucis, quandoquidem adfirmavit ista vobis a
se non exhibita, nisi quod Pellicano nostro nonnulla
communicaverit.<f1>Ein entsprechender Brief ist nicht erhalten; wahrscheinlich ist eine mündliche Mitteilung gemeint.<fe> Cęterum ab administris meis in domino
nullum aliud, quam quod a me prius, retulit iudicium.
Admonebamus, ut tempestiviter hinc facesseret impetrantes
interim a senatu, ut aurei aliquot nummi sibi numerarentur,
qui recta hinc quinque equis conducticiis Argentoratum
concessit sperans illic typographorum opera absolvere se
posse eum librum<fx>^#/+Nach^#/- librum ^#/+gestrichenes, unleserliches Wort.^#/-<fe>, cuius<fx>cuius ^#/+am Rand ergänzt.^#/-<fe> apud Bernates quaterniones aliquot
excudendos curaverat plane omnia confecturus, ni senatus
certior <vl>216a r.</vl> factus ipsum imperfecto opere illinc demigrare
iussisset.<f1>Vgl. oben Nr. 1559, 10-17. In Straßburg gedruckte Werke Moshams sind nicht bekannt. 1541 und 1542 erschienen jedoch zwei von Moshams Werken zu den Reichstagen in Nürnberg und Regensburg in Köln, vgl. VD 16 M 6434-6435.<fe> Porro abiturientem hinc iterum atque iterum
admonui, aliter induceret animum nec hunc in modum quicquam
se ab alterutris impetraturum confideret, quos utrosque
interim ambitiose, interim vero tam odiose scribendo a se
alienaret. Miseramur hominem valde et bonam illi mentem a
domino quam possumus precamur, quando pium in hoc viro
pectus et non vulgarem eruditionem cum linguarum peritia
coniunctam animadvertimus.
^$Pro missis nobis literariis munusculis<f1>Gemeint ist vielleicht eine Probe aus Bullingers Matthäuskommentar, vgl. oben Nr. 1567, 1-3 mit Anm. 1.<fe> maximas tibi gratias
agimus, utque supremam manum coepto labori feliciter
imponatis, toto a domino pectore petimus. Leonis<f1>Leo Jud.<fe> nostri
institutum in vertendis Bibliis maximopere nobis probatur.<f1>1541 veröffentlichte Leo Jud mit den "Proverbia" (BZD C 293) einen ersten Teil der von anderen vollendeten und 1543 erschienenen lateinischen Bibelübersetzung (BZD C 319f).<fe>
Vellemus omnes sanctę linguę eruditos istuc conari;
nullus enim est, qui non aliquid videat a prioribus vel
ignoratum vel imprudentia quadam praeteritum, atque inde vel
apud posteritatem, si qua futura est, ex omnibus istis
versionibus una aliqua insignis, et in qua aut nihil aut
quam minimum desideretur, emersura videtur. Quare nostro
quoque nomine stimulos adde, ne usquam unquam resistat,
quominus, qua coepit, pergat. Nos domino deo nostro, boni
huius autori, pro successu diligentissime suplicabimus.
^$Gulielmum<f1>Es könnte sich um Wilhelm Reublin handeln; vgl. oben Nr. 1560, Anm. 15.<fe> hunc nostrum amanter tibi ac tuis
commendamus; plane nobis dignus videtur, cui Christi gregem commendemus, quandoquidem sic est exercitus, ut satanę cogitationes non ignoret.
^$Sed iam, mi plusquam charissime Bullingere, iterum atque
iterum vale cum coniuge<f1>Anna, geb. Adlischwyler.<fe> sanctissma pariter et optimis viris
Pellicano, Leone<f1>Leo Jud.<fe>, Theodoro<f1>Theodor Bibliander.<fe>, Megandro cęterisque, quibus
nostris verbis cumulatissimam dices salutem unaque cum illis
apud gratię thronum<f1>Vgl. Hebr 4, 16.<fe> christiana nobis fide patroci­naberis.
Commendant se tibi nostri omnes, inprimis germanus frater<f1>Thomas Blarer.<fe>
cum sorore<f1>Margaretha Blarer.<fe> et uxore<f1>Katharina, geb. Ryff.<fe> nostra utroque Zviccio<f1>Johannes und Konrad Zwick.<fe> cęterisque.
^$De rebus Turcicis, que ad me Buflerus ille Isnensis
scripsit,<f1>Der Bericht Peter Bufflers aus Isny scheint nicht erhalten zu sein.<fe> ad te mitto, sed ea lege, ut remittas. Pestis apud
nos paulo nunc inclementius quam hactenus sęvit, quod
mali quum passim nunc grassetur, simul autem et Turcus<f1>Sultan Suleiman I.<fe> tantas
in nos exerat vires, non video nisi miserandam mox
barbariem et vastitatem in ornata nostra et perpolita
Germania futuram. <vl>216a v.</vl> Sic profecto meritum est nostrę istius
execrandę ingratitudinis, quos nec evangelicę
blandicię nec malorum istorum mine tantillum movent.
Dominus nostri misereatur, in quo rursum vale.
^$Constantię, 6. octobris anno 1541.
<un>Tuus Ambr. Blaurerus.
<lz>[Adresse darunter:] Praestantissimo
pietate simul ac eruditione virod. Heinricho Bullingero,
Tiguricensis ecclesię antistiti, domino ac fratri suo cum
primis observando atque charissimo. Zürich.
</content>
</letter>