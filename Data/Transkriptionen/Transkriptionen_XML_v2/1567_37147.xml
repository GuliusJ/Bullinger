<?xml version='1.0' encoding='UTF-8'?>
<letter id="37147" year="1567" lang="lat">
<correspondents>
	<originator>Bullinger</originator>
	<addressee>Johann Konrad Ulmer</addressee>
</correspondents>
<space_time>
	<place>[Zürich]</place>
	<date>7. Dezember 1567</date>
</space_time>
<record>Zürich StA, E II 362, 64. Aut. Entw. auf d. 2. Blatt des Briefes Ulmers vom 18. Okt. 1567.</record>
<print></print>
<statue></statue>
<content>
S. D.  Non possum ego consulere, ut in ecclesiis nostris, in
quibus certis per annum sacra domini coena celebratur
diebus, alia inducatur consuetudo, qua crebrius peragatur.
Non ignoro Augustinum in ea epistola, quam ego adduxi,
commemorare multis fuisse olim in usu singulis dominicis
sumere sacram coenam et aliis quidem quotidie etc. Verum
idem ille: "Totum hoc genus rerum liberas habet
observationes, nec disciplina ulla in his est melior gravi
prudentique christiano, quam ut eo modo agat, quo agere
viderit ecclesiam, ad quam cumque forte devenerit." Et item
idem: "Mallem in rebus huiusmodi, ut et ille in huius et
hic in illius patria ab eo, quod caeteri faciunt, non
abhorreat" etc. Quia itaque video, quantas excitaremus
concertationes, si quid mutaremus in recepta et iam usurpata
per annos 40 et plures forma etc., consultissimum et deo
acceptissimum esse non dubito, si iuxta Augustini consilium
ita pergamus agere, quo videmus agere ecclesiam, ad quam
devenimus etc.
<date>7.  decembris 1567</date>.
Bullingerus senior.
[Keine Adresse].
</content>
</letter>