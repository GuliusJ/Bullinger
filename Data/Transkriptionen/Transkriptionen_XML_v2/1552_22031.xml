<?xml version='1.0' encoding='UTF-8'?>
<letter id="22031" year="1552" lang="lat">
<correspondents>
	<originator>Gervasius Schuler</originator>
	<addressee>Bullinger</addressee>
</correspondents>
<space_time>
	<place>Lenzburg</place>
	<date>3. Februar 1552</date>
</space_time>
<record>Zürich ZB, Ms F 62, 483. / Orig.(Aut.)</record>
<print></print>
<statue></statue>
<content>
Quem ad me venturum scripseras, non venit; alias et nobilis
ab Hallwyl et Nicolaus a Dispach humaniter illum
tractassent. Absentia illius doctoris a Nytpruck nos multis
privavit, quę scire ex animo cupiebamus audire. De
Tridentino conciliabulo omnia bene procedunt, quandoquidem
omnes pii ab illo aliud nihil profecturum sperarunt unquam.
Audies brevi, quid Bernensis senatus noster cum Gallorum
rege in consulto habeat (tibi scribo). Ego vereor illos
veluti cum rege Aegyptiorum pactum inituros. Christus
praeveniat omnes omnium conatus, quibus cursui evangelii non
fuerit consultum. Paucis hec; plura non potest invalida
manus mea. Vale in domino, amice incomparabilis. Saluta
uxorem tuam, mins liebs muterlin, et totam tuam familiam.
Salutat te mea costa, arcis praefectus, avunculus tuus,
a[r]chescriba Hammannus<f1>Haberer.</f1> et urbi prefectus. Datum Lentzburgi
<date>3. februarii 1552</date>.
<signature>Tuus Gervasius.</signature>
Clarissimo Heinricho Bullingero, domino fratri et veteri
amico in Christo charissimo.
</content>
</letter>