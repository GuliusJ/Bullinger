<?xml version="1.0" encoding="UTF-8" ?>
<letter id="21051">
<nr>21051</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>9. März (1551)</date>
</space_time>
<vo>Zürich StA, E II 365, 119.</vo>
<dr>Gr. I, S. 195.</dr>
Gratiam et misericordiam a domino. A Iohanne Pontasella
impetravi, ut in meo negotio sese praebeat ministrum;
Basileam usque iturus est, quo illic Pauli defuncti
creditoribus faciat satis; deinde redeundo Tigurum etiam
Francisco satisfacturus est et filiam secum abducet. Tu vero
pro tua humanitate mea vice illi et uxori eius gratias quam
plurimas agas et, si uspiam sese oportunitas obtulerit, me
relaturum. Tibi quoque gratias ago maximas pro tua
sedulitate et diligentia in hac re mihi exhibita et referre
desydero, si aliquando fieri posset. Negligentiae me accusas
et non immerito: piger et ineptus sum ad scribendum; verum
a ianuario usque adhuc oculos doleo, ut nonnisi apprime
necessaria aut scribere aut legere potuerim. De rebus
nostris et Italicis tabellarius presens narrando dilucidius
quam ego scribendo te informabit. Vale. Ex Rhetiae Curia,
9. die martii. Salvos opto omnes fratres Tigurinos una cum
tua tota familia.
Tuus ex animo Ioannes Comander.
Philippus Gallicius his diebus advenit collega factus in
ministerio.
Pręstantissimo viro magistro Heinricho Bullingero,
Tigurinae ecclesiae pastori vigilantissimo, domino ac fratri
suo colendissimo.
</content>
</letter>