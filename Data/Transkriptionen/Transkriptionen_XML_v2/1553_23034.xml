<?xml version='1.0' encoding='UTF-8'?>
<letter id="23034" year="1553" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>15. März 1553</date>
</space_time>
<record>Zürich StA, E II 356, 520. [Orig. (Aut.)]</record>
<print>Gr. I,  S. 291.</print>
<statue></statue>
<content>
Clarissime Bulling[ere], scribo nunc, quia sese
obtulit mihi occasio nuncii boni, qui Curiam venit et facile
poterit has ad te. Obsecro diligenter, scribe ad me, quid
audias de apparatu bellico, qui fiat in Germania adversus
papam. Nam undique resonat fama nescio quid huiusmodi.
Permultum vero mea interest scire, quid hoc sit. Nam (ut
tibi aperte dicam) ego continuo volarem ad principes illos
neque essem inutilis, quippe qui sim in Italia educatus
habeamque illic multorum studia et voluntates propensas.
Sunt et apud nos poetae* (*a.R.: poaete), qui luserunt de
Magdeburgo et Metz, Niger tetrastico, alius, bonus papae
amicus, hendecasyllabo. Vale et salve. Claven[n]ae, idibus
mart[iis] 1553.
Vergerius.
<address></address>
</content>
</letter>