<?xml version="1.0" encoding="UTF-8" ?>
<letter id="1687">
<nr>1687</nr>
<correspondents>
	<originator>Johannes Calvin</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>8. November 1542</date>
</space_time>
<vo>Autograph<fx>^#/+Mit Streichung, Unterstreichung und Ergänzung am Rande von unbekannter Hand.^#/-<fe>: Gotha Forschungsbibliothek, Chart. A 404, 14r.-15v. (Siegel)</vo>
<re>Der Briefüberbringer, dem von seinen in Genf weilenden Landsleuten ein gutes Zeugnis ausgestellt wird, hat um eine
Empfehlung gebeten; Calvin würde bei dieser Gelegenheit gerne ausführlicher schreiben, nachdem ihn der kirchliche Wiederaufbau
monatelang daran gehindert hat, doch fehlt ihm die Zeit dafür. Der Tod von Leo [Jud] hat ihn betroffen gemacht; da im
vergangenen Jahr auch Grynäus, Capito und andere gestorben sind, muss umso dringender der Nachwuchs gefördert werden, wie dies der Zürcher Rat mit Erfolg tut. Da Bernardino [Ochino] von Siena
und zwei weitere [Italiener] diesen jungen Mann für förderungswürdig halten, in Genf jedoch die Mittel knapp sind, bittet Calvin Bullinger und seine Amtsbrüder, sich beim Rat für ihn zu verwenden.
</re>
<tx>[Gedruckt: Karl Gottlieb Bretschneider (Hg.), Joannis Calvini, Theod. Bezae, Henrici IV. regis aliorumque illius aevi hominum literae quaedam nondum editae (...), Leipzig 1835, S. 12-14, Nr. 4; CO XI 463f, Nr. 434; Corr. des réformateurs VIII 186-188, Nr. 1178; englische Übersetzung: Letters
of Calvin I 338f, Nr. XCVIII.]
^&xAusg. Philadelphia 1858: S. 362f, Nr. XCVIII. Zit.: Zwa VIII 156^&x{
^&xQuum hic, qui literas meas tibi reddidit, commendationem
a me peteret, non dubitabam, quin dignus esset, quando
habebat testimonium a piis et certae fidei hominibus suae
gentis, qui hic nobiscum sunt. Sed hoc me male habebat, quod
inter istas occupationes, quibus nunc constringor, brevius
tibi scribere cogar post tantum temporis intervallum. Quae
tamen tua est humanitas, mihi, ut spero, non difficulter
dabis veniam ac locum huic meae excusationi concedes,
praesertim quum certo coniicere possis me non inanem
praetextum quaerere, neque negligentia facere, quod non
diligentius ac copiosius scribam; satis enim tibi persuasum
esse puto, quanti te faciam, quantopere te colam, quam
denique ex animo te amem. Quod autem tam diu tacui, ideo
factum est, quod, quum huc remigrassem, sic per aliquot
menses obrutus fui in restituendis rebus penitus dissipatis
et collapsis, ut alio convertere animum non liceret. Postea,
quum mihi viderer occasionem praeteriisse, differre malui,
donec nova alia se offerret. Nunc, dum scribendi causa est,
cuperem tempus quoque et otium mihi dari; sed alias, spero,
dabitur, et ego libenter utar.
^$Mors Leonis nostri ut merito bonis omnibus fuit luctuosa,
ita me vehementer afflixit; nam et privatim singularem
amoris affectum mihi semper ostendit, et dum reputo, quantam
in huius viri morte iacturam fecerit ecclesia, non possum
non graviter commoveri. Superior annus nobis plus satis fuit
funestus; nam et Grynaeum et Capitonem et multos alios
insignes viros una cum Leone nobis abstulit. Quod magis
danda est nobis opera, ut novum semen excitemus, ne ecclesia
destituta maneat. Qua in re quum senatus vester egregiam
operam navare ab initio non destituerit, audio eum novam
adhuc accessionem nuper fecisse. Hac spe fratrem hunc
mittendum ad vos censuimus; nam et perquam tenues habemus
scholas, et facultates aerarii sunt angustae, neque nostros
hac in parte nimis urgere audeo, quoniam video satis solutum
animum ipsos habere, sed manus ligatas. Non tamen hunc
temere vobis commendo; nam Bernardinus Senensis, vir
praeclarus, et alii duo, qui perspectos habent eius mores,
mihi serio testati sunt, optimum esse iuvenem, et in quem
senatus vestri benignitas conferatur. Peto igitur abs te, ut
eum mea causa suscipias et autoritate tua apud senatum
iuves, neque te unum duntaxat hac de re oratum velim, sed
alios quoque fratres meos venerandos, quibus salutem ex me
dices. Dominus Iesus vos omnes spiritu suo semper regat
suaque dona in vobis confirmet atque augeat.
^$Genevae, 6. eidus novembris 1542.
<un>Ioannes Calvinus tuus.
<lz>[Adresse .......:] Praeclaro Christi
ministrod. Henricho Bullingero, Tigurinae ecclesiae pastori
fidelissimo, fratri mihi observando et amico integerrimo.^&x{
</content>
</letter>