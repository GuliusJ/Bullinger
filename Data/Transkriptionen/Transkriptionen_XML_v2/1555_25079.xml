<?xml version='1.0' encoding='UTF-8'?>
<letter id="25079" year="1555" lang="lat">
<correspondents>
	<originator>Bernardin Bochetel</originator>
	<addressee>Bullinger</addressee>
</correspondents>
<space_time>
	<place></place>
	<date>29. Mai [1555 - 1558]</date>
</space_time>
<record>ZÃ¼rich StA, E II  368, 364. / Orig.(Aut.)</record>
<print></print>
<statue></statue>
<content>
Heri certo sum admonitus Turcam, posteaquam de induciis
inter regem et Caesarem factis comperit, totum illum
apparatum belli reliquisse neque amplius aut in Ungariam
exercitum aut in maritimas provincias Caesaris classem esse
missurum. Nunc considerent Germani, quo se exercitus iste a
rege Romano collectus convertere debeat. Iam revera habent,
quod timeant; antea non habuerunt. Tu quibus ista indicare
voles, a quo habeas, ne nomines; caeterum pro certissimis et
compertissimis tibi scribo. Meis ultimis literis oblitus
eram addere induciarum tractatum, quem postea misi. Hospitem
Ciconiae, quod in me erit, commendatum habeo. Vale. Commenda
me tuis dominis. S[olodori]  29a  maii.
Tuus S. Laurentius.
De suppliciis legatorum regis et Venetorum falsum et
confictum est.
Clarissimo theologo et amicissimo viro domino Henrico
Bullingero, d. d. Tigurinorum concionatori.
</content>
</letter>