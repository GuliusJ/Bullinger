<?xml version='1.0' encoding='UTF-8'?>
<letter id="24171" year="1554" lang="lat">
<correspondents>
	<originator>Sebastien [=Sébastien, Sebastian] de l'Aubespine</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>24. August 1554</date>
</space_time>
<record>Zürich StA, E II 359, 2923. / Orig.(Aut.)</record>
<print></print>
<statue></statue>
<content>
S.  Tuas accepi, pro quibus maximas gratias ago. Isti
Caesariani iactant suas victorias in Italia miris modis et
veritati omnino parcunt; audiant etiam, quid in Picardia
actum sit. Sed de illis omnibus taceo; nam ex iis, que
dominis scribo, satis percipies etc. Vere mire sunt practice
istius Bolvilleri, sed crumena vacua. De matrimonio
Anglicano dubium non est, cui tamen tacite tota Anglia
adversatur, nec potest fieri, ut ist  Hispanus diu illic
delitescat. Caesar vocabat ad se Brunsvicensem, sed
remoratus est a principibus ligę Rhenensis, qui iam
Wormatię sunt vel potius propter defectum pecuniarum; nam
Caesar verba tantum dabat, et isti milites Germani norunt
suas artes.  Saluto dominum consulem Habium et te unice.
Vale. Ex Soluturo raptim  24. augusti.
<signature>Tuus semper Bass[afontaneus].</signature>
[Adr.fehlt.]
</content>
</letter>