<?xml version='1.0' encoding='UTF-8'?>
<letter id="23025" year="1553" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>26. Februar 1553</date>
</space_time>
<record>ZÃ¼rich StA, E II 356, 51 h. [Orig. (Aut.)]</record>
<print>Gr. I,  S. 287.</print>
<statue></statue>
<content>
Salus a deo patre et d[omino] nostro Iesu Christo.
Hii boni fratres, qui literas ferunt, narrabunt tibi,
Henrice Bulling[ere], ubi me invenerint. In summa:
laboratur vehementer et paulisper inclinata res est. Sed non
timeo; dominus enim mecum est. Infra biduum aderunt
commissarii, de quibus scripsi. Sed oppugnat me et nostrum
evangelium pecunia diabolus, atque id aperte. Ora cum tota
ecclesia pro me, quod te ex animo rogo. Nondum perlatum est
vasculum cum libris, quod e Basilea acceperas; cura,
obsecro, ne haereat amplius ullis scopulis; iam sparsi
essent omnes illi libri, si fuissent perlati. Tiguri apud d.
Gotardum mercatorem degit adolescens, cui nomen Petro Paulo,
summi cuiusdam amici mei filius. Oro te per tuam fidem,
effice, ut pater intelligat me illum tibi ex animo
commendasse. Vale et salve cum tota familia, scola atque
ecclesia. Datum Claven[n]ae,  26. februarii 1553.
Vergerius.
Clarissimo viro domino Henrico Bullingero, [d]omino et
fratri honorando. Tiguri.
</content>
</letter>