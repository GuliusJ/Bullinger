<?xml version='1.0' encoding='UTF-8'?>
<letter id="38084" year="1568" lang="lat">
<correspondents>
	<originator>Johannes [=Jan] Lasicius [=Lasicki]</originator>
	<addressee>Bullinger</addressee>
</correspondents>
<space_time>
	<place>Heidelberg</place>
	<date>24. Juli 1568</date>
</space_time>
<record>ZÃ¼rich StA, E II 365a, 768. / Orig. (Aut.)</record>
<print></print>
<statue></statue>
<content>
Equidem quid ad te scribam, mi pater, nescio, cum Tretius
loco longissimae epistolae omnibus istic vobis esse possit.
De disciplina ego quoque ipse dubito, ut in hanc ecclesiam
tam sero induci queat. Soli sunt opinor hac tempestate
nostri fratres Bohemici, qui eam servant; de quibus hisce
diebus conscripsi commentarium, quem, si voles, tibi quoque
et tuis legendum mittam. Tecum sentio de ortu Waldensium;
sed diversi sunt nostri ab illis, qui non a pauperibus de
Lugduno, sed ab Husso, hic vero a Wicleico Anglo prodierunt.
Iuve t vos omnes dominus, ut bene incoepta perficiatis.
Frisia bellis ardet, ad quam vastandam magnae Hispanorum
copiae descendere dicuntur. Opitulantur principi Uraniae
duces Germanie. Video, mi pater, tempus iam illud instare,
quo adventus nostri liberatoris exspectandus est. Veni
igitur, domine, cito nosque his malis libera.
Vale quam diutissime.
<timestamp>Heidelberge  24. iulii 1568.</timestamp>
Tui observantissimus Iohannes Lasicius.
Nobilissimo theologo Henricho Bullingero tanquam patri
observando.
</content>
</letter>