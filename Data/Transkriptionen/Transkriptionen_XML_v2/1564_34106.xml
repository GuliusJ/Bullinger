<?xml version='1.0' encoding='UTF-8'?>
<letter id="34106" year="1564" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>14. Juli 1564</date>
</space_time>
<record>Zürich StA, E II 373, 459. / Orig.(Aut.)</record>
<print>Gr. II, 519 R.</print>
<statue></statue>
<content>
S. D. Tuas accepi, chare frater, et semper ago gratias pro diligentia.
De exercitu, qui colligatur in Germania, nihil audimus, nec puto facile ad arma venturos
Bernates cum Allobroge; res enim sic temperatur, ut videantur brevi consensuri.
Sed agnosco interim mirifica esse mundi consilia; dominus ergo protegat nos.
Nunc nihil habeo, quod mittam, nisi hoc, quod inclusum est; remitte et cave, ne temere spargas, imo ex manibus tuis nulli cedas.
Ora semper pro me dominum ac
vale.
<timestamp>Tiguri, 14. iulii anno 1564</timestamp>
<signature>Tuus qui semper.</signature>
Praestantissimo viro d.
Ioanni Fabritio, Curiensis ecclesiae ministro fidelissimo, domino compatri et fratri meo colendissimo et charissimo.
           Chur.
</content>
</letter>