<?xml version="1.0" encoding="UTF-8" ?>
<letter id="31040">
<nr>31040</nr>
<correspondents>
	<originator>Mathieu Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>3. März (1561)</date>
</space_time>
<vo>Zürich StA, E II 368, 457. / Orig. Aut.</vo>
S. Tuas recepi scriptas prima die huius mensis . . . . . . . . . . . . . .  cuperem, si ocium et valetudo pateretur; sed spero me brevi Tigurum profecturum.
Rex enim amplissimo senatui scribit, sicut faciendum existimavi; literas ipse feram.
Interim scribo iterumd. consuli, ut contineat, quoad illi ęquum et rectum videbitur, Lucernates et eos per literas oret, expectent usque ad proximam dietam Badensem.
Nam tametsi sint omnia in optimo statu et velit illis rex satisfacere, ut iudicabunt sani
omnes, scripserunt ad me, nisi rex det responsum et promittat se velle dare decem pro centum et solvere hoc mense usuram duorum annorum et iunio tertium annum cum mille et ducentis coronatis pro expensis, quas nunquam declararunt, se 16. huius mensis missuros suos cum iudicibus Paterniacum.
Quod si fiat, alienabitur forsan iuvenis regis animus ab eo, quod constituit facere, et erit hec res ridicula omnibus.
Paterniaci enim nihil poterunt constituere iudices, quia prius contrarietas sententiarum,
que nuper eos remorata est, decidi debet et conveniendum de quinto arbitro; sed volo stare omnium legatorum sententie.
Hoc negocium quęso commendesd. consuli, si se offerat occasio.
Felix, qui nihil habet negocii cum tam morosis et pertinacibus, qui neque ęquum neque bonum norunt sensusque communis expertes sunt et omnis humanitatis.
Audivi Nubergi principes confirmasse denuo Augustanam confessionem.
Scripseram magistro Ciconie, ut Rambouilleto daret interim decem coronatos, si opus
haberet; feram brevi triginta, qui sunt Geneve, etiam si nondum receperim.
Salutabis d.d.
et amicos omnes nosque amabis.
Te servet dominus.
Soluduri  3. martii.
Recepi 5 Pagic s convenisse, quod Saraceni capti in Lanzbourg gravent eos, quod sollicitati ab iis fuerint contra Glaronenses.
Rursum convenient, ut inspiciant super eo, quod de Glaronensibus ab ultima dieta actum est; non quiescent, donec sibi accersant malum.
                                                             Tuus ex animo Cognetius.
An herren Heinrichen Bullinger, verkhünder des worts gottes.
^$Zürich.
</content>
</letter>