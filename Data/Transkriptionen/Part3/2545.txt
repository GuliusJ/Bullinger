<?xml version="1.0" encoding="UTF-8" ?>
<letter id="2545">
<brief>
<id>16211</id>
<nr>2545</nr>
<ae>Bullinger an Hans Welser
<fn>Seit 1544 plante Bullinger, seinen Kommentar Welser zu widmen; s. <a>HBBW</a> XIV 59,16-25; 164,31-33; 348,40f; XV 318,7f; XVI 150,68-82; 191,30-42. Doch zum Schluss war er sich seiner Wahl nicht mehr sicher; s. <qv>nr2530</qv>,<qv>zl16221-2</qv>; <qv>nr2534</qv>,<qv>zl16224-1</qv>; <qv>nr2535</qv>,<qv>zl16225-4</qv> und <qv>fn16225-1</qv>; <qv>nr2543</qv>,<qv>zl16234-1</qv>.<zfn>fn16211-2</zfn></fn></ae>
<od>Zürich, [24.] August 1546</od>
<vo>(Autograph nicht erhalten)</vo>
<dr>Druck: Heinrich <i>Bullinger,</i> In luculentum et sacrosanctum Evangelium <br/>domini nostri Iesu Christi secundum Lucam commentariorum libri IX, <br/>Zürich 1546,
<fn><a>HBBibl</a> I 173; <a>BZD</a> C357; <a>VD16</a> B4918. - Am 20. August (s. <qv>nr2539</qv>) teilte Bullinger Vadian mit, dass er die Vorrede schreibe, am 24. (s. <qv>nr2544</qv>, <qv>fn16235-2</qv>), dass er sie innert 4 Tagen geschrieben habe, und vom Werk noch vier Folien zu drucken seien. Am Abend des 28. waren alle Lagen gedruckt; s. <qv>nr2556</qv>,<qv>zl16244-3</qv>.<zfn>fn16211-1</zfn></fn> Bl. AA2r.-AA6v. (Widmungsvorrede) <br/>Nachdrucke in den Jahren 1548
<fn><a>HBBibl</a> I 174; <a>BZD</a> C385; <a>VD16</a> B4919.</fn> und 1557
<fn><a>HBBibl</a> I 175; <a>BZD</a> C528; <a>VD16</a> B4920.</fn><k>Keine Simler-Kopie. ─ In Büsser's Widmungsvorredensammlung.</k></dr>
<re>Die turbulenten Zeiten erklären sich daraus, dass die Menschheit die zentrale Bedeutung Christi nicht wahrnimmt.
<t/>[Es folgt eine längere Abhandlung über Christus, den einzigen Erlöser, der als solcher allein das Heil bewirken kann. Er ist zugleich Hohepriester und König aller Menschen.]
<t/>Beim Kommentieren des Lukasevangeliums ist Bullinger so vorgegangen wie in den bereits erschienenen Kommentaren zu den drei anderen Evangelien. Er verweist auch öfters darauf. Er musste unter großem Zeitdruck arbeiten, hofft aber trotzdem, den Text gewissenhaft kommentiert zu haben. Wenn einer irgendetwas besser wüsste, würde es ihn nicht kränken. Bei seiner Arbeit hat er die Auslegungen der alten und zeitgenössischen Exegeten nicht missachtet und verdankt besonders vieles dem seligen Erasmus und dem gelehrten und gewissenhaften Johannes Brenz. [Konrad] Pellikan war ihm auch sehr behilflich, indem er u.a. für ihn das Material sammelte. Vor allem jedoch ist er Christus verpflichtet.
<t/>Bullinger widmet seinen Lukaskommentar Hans Welser, damit dieser die Tugenden seiner Vorfahren (die seit etwa 400 Jahren wichtige Ämter in der Stadt Augsburg versehen [vgl. <a>HBBW</a> XVI 150,73-76]) übertreffe, und um Welsers Standhaftigkeit und Glauben zu festigen.
<t/>Bullinger wünscht Welsers Frau [Barbara Adler], den Kindern und der ganzen berühmten Familie weiterhin alles Gute.</re> <textweg>
<p>Deum patrem in filio suo unigenito domino nostro Iesu Christo omnia dedisse ecclesiae suae, quae ad vitam et salutem hominis pertinent, ita ut non sit necesse illa aliunde petere; ad amplissimu virum d. Ioannem Welserum, clarissimae urbis Augustae Vindelicorum co[n]s[ulem] dignissimum, Heinrychi Bullingeri in Commentariorum libros super evangelium secundum Lucam, Praefatio
<fa>Praefatio <i>in Versalien. Kolumnentitel (in Versalien):</i> Praefatio H. Bull. in Evang. Lucae ad d. Ioannem Welserum.</fa>.</p>
<p>Queruntur
<fa>Queruntur <i>in Versalien und mit Bildinitiale.</i></fa> multi hodie de turbulentis nostris temporibus, pauci de causis recte iudicant. Qui sibi maxime videntur sapere, multis, sed parum fere ad rem pertinentibus, involvunt auditorum atque lectorum animos, cum revera non nisi una sit verissima omnium malorum causa. Quia enim non omnia salutis et vitae in uno Christo collocata esse credimus, neque omnia vitae et salutis ab ipso solo petimus, in quo tamen uno nobis pater coelestis omnia quae ad perfectionem hominis Christiani pertinent, dedit, ideo ad plurima eaque diversissima salutis et vitae media convertimur, quibus dum mordicus inhaeremus, et quisque conceptam semel de salute consequenda opinionem defensam, et ab omnibus receptam cupit, exoriuntur contentiones, partium studia, ac bella; quibus interim iustissimus dominus incredulitatem, ingratitudinem et rebellionem sua sponte perire volentium, severissime punit. Cessaret autem et e medio auferretur proculdubio poena illa horribilis, si contentiones quoque cessarent; cessarent hae vero, si omnes intelligeremus et crederemus in uno Christo omnia vitae et salutis esse data a deo, ideoque omnia vitae et salutis habere qui Christum habet. Ita enim ad unicum conversi omnes, abiectis et calcatis omnibus aliis vitae et salutis mediis, nihil amplius post Christum desideraremus, ideoque et in uno Christo omnes essemus concordes. Ego certe, ut aliquid conferrem consilii et auxilii veritatem adhuc et concordiam in Christo quaerentibus, necdum in via mendacii pertinacibus, praefatione hac mea simpliciter et quanta possum perspicuitate docebo ac demonstrabo, deum patrem in filio suo unigenito domino nostro Iesu Christo omnia dedisse ecclesiae suae, quae ad vitam et salutem hominis pertinent, ita ut non sit necesse ille aliunde petere. Haec enim demonstratione non parum illustrabitur etiam evangelica doctrina, quam hisce commentariis nostris tractamus. Faxit Christus sapientiam patris, plenitudo ecclesiae et princeps pacis, ut haec candida mente multi legant, veritatem recipiant, et in Christo, in quo solo salus est, salvi fiant.</p>
<p><vl>AA 2v.</vl> Christum Iesum
<fa><i>Randbemerkung:</i> Christus Iesus est plenitudo omnium credentium.</fa> dei filium plenitudinem esse omnium credentium, ipsa docet lex, testantur prophetae omnes. Quid enim ipsa lex, quid prophetae aliud sub tot involucirs et tot vaticiniis de perfectione hominis proditis proponunt, urgent, tegunt et inculcant, quam Iesum dei filium? Hunc appellat apostolus plenitudinem, perfectionem et finem legis. Hic tegitur et proponitur in omnibus figuris et ceremoniis. Quicquid enim fusissime traditur de sacrificiis et sacerdotibus, id totum in uno Christo perficitur, imo illis Christus adumbratus est, qui est verus et unus et summus pontifex, intercessor et mediator inter deum et homines, unica hostia semel oblata pro peccatis totius mundi. Quid quod circumcisio ipsa significabat exoriturum e semine Abrahae, qui vere circumcideret et purgaret populum dei? Cruor agni paschalis non servabat liberabatque ab angelo percutiente [vgl. Ex 12, 1-14], sed sanguis filii dei vivificabat. Id aeneus serpens contemplatus [vgl. Num 21, 9], Israelem non servavit, sed Christus suspensus in cruce; manna quoque non cibavit [vgl. Ex 16 par], neque aqua profluens e petra potavit [vgl. Ex 17, 6], sed caro et sanguis filii dei aluit credentes in vitam aeternam. Licet ergo veteres plurima habuerint quibus imperitiores tribuebant salutem, ea tamen neminem iustificabant et absolvebant, Christus dominus illos quoque sicut et nos absolvit et redemit, quem lex et prophetae adumbrarunt ac promiserunt. Ille ergo cum suo tempore exhibitus sit ecclesiae a deo, quis non videat umbris et typis omnibus semel abrogatis, fideles omnia salutis et vitae in uno et solo dei filio abundantisime habere? An non hoc ipsum fusissime tractavit et clarissime ostendit apostolus in epistola ad Hebraeos? Audite praeterea quid testificetur Ioannes ille domini praecursor: "De plenitudine eius," inquit, "nos omnes accepimus, et gratiam pro gratia; quia lex per Mosen data est, gratia et veritas per Iesum christum exorta est" [Joh 1,16f]. Audite quid denuo doceat nos vas electionis Paulus: "Videte," inquit, "ne quis sit qui vos depredetur per philosophiam et inanem deceptionem, iuxta constitutionem hominum, iuxta elementa mundi, et non iuxta Christum. Quoniam in illo inhabitat omnis plenitudo deitatis corporaliter, et estis in illo completi, qui est caput omnis principatus et potestatis" [Kol 2, 8-10]. Haec sola sufficere poterant instituto nostro confirmando. sed declarabimus fusiusque hanc summam velut per partes tractabimus.</p>
<p>Scriptura
<fa><i>Randbemerkung:</i> Christus caput et complementum ecclesiae.</fa> evangelica et apostolica proponit nobis Iesum Christum dominum nostrum, velut dominum, principem et caput catholicae seu universalis ecclesiae. Atqui caput esse ecclesiae, est salutem et illuminationem conferre ecclesiae, perfectionem esse ecclesiae, adeoque principem supremum, qui toti sanctorum coetui per totum terrarum orbem disperso, et possit et velit adesse semper, et omnia quae vitae et salutis sunt, abundantissime conferre. Testimonium huius rei hoc proferimus, apostolus Pau-<vl>AA 3r.</vl>lus ad Ephes[ios] primo capite: "Deus excitavit filium suum," inquit, "ex mortuis, et sedere fecit ad dexteram suam in coelestibus, super omnem principatum et potestatem et virtutem et dominium et omne nomen quod nominatur tam in praesenti quam futuro saeculo, et omnia subiecit sub pedes eius, et eum dedit caput super omnia, ipsi ecclesiae, quae est corpus illius, complementum eius, qui omnia in omnibus adimplet" [Eph 1, 20-23]. En caput ecclesiae est Christus, id est complementum et perfectio absoluta ecclesiae, qui videlicet omnia, quae ad plenitudinem et perfectionem totius ecclesiae pertinent, adimplet in membris omnibus. In 5. capite idem apostolus: "Christus," ait, "est caput ecclesiae, et idem salutem dat corpori" [Eph 5, 23], ecclesiae inquam. Vegetatur enim et vivificatur a capite corpus; a capite in totum corpus defluit vitalis spiritus; ergo a Christi spiritu vivificatur et vegetatur ecclesia, illuminatur, conservatur et regitur.</p>
<p>Id
<fa><i>Randbemerkung:</i> Doctrinae catholicae et orthodoxae summa.</fa> clarius vident et intelligunt, qui expendunt quomodo Christus caput, princeps et pontifex ecclesiae summus, et docendo et agendo sese gesserit in ecclesia, et gerat adhuc hodie. Doctrinae verae et orthodoxae summam concludit ipse dominus in poenitentiam et remissionem peccatorum, sicut videre licet apud Matth[aeum] in cap. 4[17], apud Marcum in 1[14f] et apud Lucam in cap. 4[18(?)] et 24[47]. Iam si per partes haec distinguens expendas, quomodo ecclesiae tradiderit singula peculiariter, dices ut candidum et purum atque perspicuum, ita maxime absolutum dotrinae genus a Christo accepisse et tenere ecclesiam, cui nihil vel addi possit vel adimi, nullumque aliud apud ullos inveniri melius, simplicius, perfectius. Poenitentia
<fa><i>Randbemerkung:</i> Poenitentia.</fa> resipiscentia est mentis, et conversio a satana et malo, ad deum et ad bonum. Hic autem vide quaeso, quam elegantibus exemplis vivisque formis quibusdam illa nobis proponatur et declaretur. Prodit enim peccatrix illa Galilaea apud Lucam in 7. cap. [36-50]. Prodit filius ille prodigus apud Lucam in 15. cap. [11-32]. Prodit Zachaeus apud eundem in 19. cap. [1-10]. Quibus accedunt Petrus negator [Lk 22, 54-62], et latro ille propter scelera sua suffixus in crucem [Lk 23, 42f]. Hi enim omnes mente plena resipiscunt, peccata commissa contra deum agnoscunt, dolet illis serio quod clementissimum deum et patrem irritarunt, ideoque confitentur ingenue se esse peccatores, et misericordi supplicant, poscentes veniam; denique renunciant satanae, cui servierunt hactenus, et toti convertuntur ad deum, in cuius sancta voluntate porro vivere instituunt. In his exemplis omnibus nihil invenias venale, nihil quod referatur ad homines. Solus deus audit et recipit confitentem; ad solum deum fit conversio; soli deo tota mens consecratur. Sacerdos, victima et satisfactio Christus est.</p>
<p>Ad poenitantiae locum pertinet consideratio legis et peccati
<fa><i>Randbemerkung:</i> Lex et peccatum.</fa>. Legem ita exponit dominus apud Matth[aeum] et Lucam, ut omnes intelligamus per legem peccatum non deleri, sed excitari et in cognitionem nostram venire; <vl>AA 3v.</vl> nihil esse in nostris viribus quod legi satisfaciat, aliena ergo nobis opus esse iustitia et perfectione. Id autem plenius et perspicacius declaratur a Christi apostolo Paulo in 7. cap. ad Rom. et 3. cap. ad Galatas. Unde autem sit peccatum, quid sit, et quid efficiat, ipse dominus Iesus his apud Ioannem exposuit verbis, quibus nihil poterat luculentius vel cogitari: "Vos," ait, "ex patre diabolo estis, et desideriis patris vestri vultis obsequi. Ille homicida erat ab initio, et in veritate non stetit, quia veritas in eo non est. Cum loquitur mendacium ex propriis loquitur, quia mendax est atque pater eius rei" [Joh 8, 44]. Et iterum: "Amen dico vobis, quod omnis qui facit peccatum, servus est peccati. Servus autem non manet in domo in aeternum" [Joh 8, 34f]. Et rursus: "Moriemini in peccatis vestris" [Joh 8, 21. 24]. Cum hac evangelica doctrina congruit apostolica. Apostolus enim Iacobus: "Deus," inquit, "ut malis tentari non potest, ita nec ipse quenquam tentat. Imo unusquisque tentatur dum a propria concupiscentia abstrahitur et inescatur. Deinde concuspiescentia postquam concepit, parit peccatum, peccatum vero perfectum progignit mortem" [Jak 1, 13-15]. Ergo pecatum illud pravum est quod fit contra legem et contra voluntatem dei rectam et bonam. Oritur ex nostris affectibus suggestioneque satanica, et operatur in nobis condemnationem et mortem. Huc enim pertinet doctrina de originali, ut vocant, peccato, et de viribus hominis nondum renati. "In peccatis concipimur et nascimur filii irae et condemnationis; nec ullae sunt in nobis vires ad bonum, sed ad malum instructissimae" [...?]. Hoc simpliciter docuit dominus in evangelio his verbis: "Amen, amen dico tibi Nicodeme, nisi quis renatus fuerit ex supernis, non potest videre regnum dei" [Joh 3, 3]. "Quod natum est ex carne, caro est" [Joh 3, 6]. At apostolus: "Qui carnales sunt," ait, "quae carnis sunt curant. At affectus carnis mors est, est et inimicitia adversus deum. Nam legi dei non subditur, siquidem ne potest quidem. Ergo qui in carne sunt, deo placere non possunt" [vgl. Röm 8, 5-8]. Et adhuc significantius in evangelio dicit dominus: "Sicut palmes non potest fructum ferre a semetipso, nisi manserit in vite; sic nec vos, nisi in me manseritis. Quia sine me nihil potestis facere" [Joh 15, 4-6].</p>
<p>Haec porro
<fa><i>Randbemerkung:</i> Gratia et iustificatio.</fa> cum ita habeant, et nulla spes vitae et salutis ex ulla carne appareat, imo universa caro damnationi et morti sit obnoxia, claret salutem et iustitiam aliunde quam ex nobis conferri sanctis. Proinde hic alius se offert orthodoxae doctrinae locus, remissio videlicet peccatorum. De eo dominus in evangelio secundum Ioannem, ita ait: "Sic deus dilexit mundum, ut unigenitum daret pro mundo, ut omnis qui credit in eum non pereat, sed habet vitam aeternam" [Joh 3, 16]. Nullum praecessit meritum aut opus bonum quod commoverit dominum: Gratuita est gratia, quam praestat mundo; unde docuerunt uno ore apostoli, gratia nos, nullo merito <vl>AA 4r.</vl> nostro iustificari et salvari. Fons enim redemptionis et salutis nostrae est misericordia et gratuita dilectio dei; ex ea dedit nobis filium, et in filio vitam
<fa><i>Randbemerkung:</i> In Christo solo vita.</fa>. Habes enim in verbis salvatoris nostri, in quo sit salus et iustitia et sanctificatio et vita nostra, in ipsomet inquam Christo Iesu. Cui consentiens Paulus apostolus: "Iesus Christus," inquit, "factus est nobis a deo sapientia, iustitiaque et sanctificatio, et redemptio" [1 Kor 1, 30]. Et Petrus apostolus: "Non est," inquit, " in alio quoque salus. Nec enim aliud nomen est sub coelo datum inter homines, in quo oporteat nos salvos fieri" [Apg 4, 12]. Vides domino nostro Iesu Christo ita in solidum et soli universa salutis nostr{e} transcribi ac tribui, ut nemo prorsus in eius participatum admittatur. Habes pr{e}terea
<fa><i>Randbemerkung:</i> Fides.</fa> quomodo Christi iustitia, vita et salus nobis communicetur, ut et nos simus iusti, vivi et salvi, nimirum per fidem si vere et ex animo Christo credamus. Ideo toties repetitur: "Qui credit in eum, habet vitam aeternam" [Joh 3, 36]. Sed et apostoli, Paulus praesertim, evidenter demonstrant, non lege, non operibus, aut meritis ullis conferri nobis iustitiam, sed fide sola. Huc enim pertinet integra disputatio epistolaum ad Romanos et Galatas. Et nos copiose de hac re disseruimus in praefatione nostra ad evangelium Ioannis. Caeterum remissionis vocabulum
<fa><i>Randbemerkung:</i> Remissio peccatorum.</fa> ista omnia pulchre comprehendit, et proponuntur nobis egregia exempla, quibus remissa sunt peccata, additur per quem et quomodo remissa sint. Nec alia hic proferre libet, quam ea ipsa, quae paulo superius, cum diceremus de poenitentia, protulimus, nempe Galilaeae peccatricis, filii prodigi, Zachaei, Petri et latronis. His omnibus gratis remissa sunt peccata, id quod fide comprehenderunt. Relinquitur ergo indubitatum Christum Iesum esse universalis seu catholicae ecclesiae veram et unicam iustitiam, sanctificationem, purgationem, salutem et vitam.</p>
<p>Ad hunc locum pertinent iam disputatio de viribus iustificatorum
<fa><i>Randbemerkung:</i> De viribus iustificatorum et bonis operibus.</fa> seu restitutorum, de libero arbitrio, de merito et mercede, de bonis operibus ac officio iustorum sive servorum dei. Ad hac quanta quaeso brevitate et perspicuitate absolvit caput nostrum sapientia patris et pontifex noster Christus Iesus? Dicit enim apostolus eius Ioan.: "Quotquot receperunt eum, dedit eis potestatem ut liceret filios dei fieri" [Joh 1, 12]. Et dominus ipse in evangelio ait: "Servus non manet in domo in aeternum. Si ergo vos filius liberavit, vere liberi estis" [Joh 8, 35]. Et iterum: "Qui manet in me, et ego in eo, hic fert fructum multum" [Joh 15, 4]. Valid{e} ergo sunt vires iustificatorum ad bonum, non per se quidem, sed ex virtute fidei ac spiritus, quem acceperunt a Christo, per quem denique renovati sunt et confirmantur in bono. Et quod operantur, non invite et coacte faciunt, sed sponte et volentes, libero imbuti spiritu et liberi facti per filium dei, qui libertate eos donavit, ut opera fidelium omnia sint libera et ex liberis profecta. Quia <vl>AA 4v.</vl> tamen omnia
<fa><i>Randbemerkung:</i> Meritum.</fa>, quae in nobis bona sunt, gratiae sunt et spiritus dei operantis in nobis, non iactant sancti ulla merita sua, sed iuxta doctrtinam Christi, etiamsi omnia quae ipsis praecepta sunt facerent, dicerent nihilominus: "Servi inutiles sumus, quod facere debuimus, fecimus" [Lk 17, 10]. Ex eadem gratia et bonitate promittentisque veritate sciunt fideles sibi paratam in coelis mercedem, quam cum recipiunt, donum se dei recipere agnoscunt. Rogatus autem non semel de bonis operibus dominus, semper remisit ad decalogum. Ex fide enim sequuntur bona opera. Ioannes enim dicit: "Qui iustus est, iustitiam operatur" [1 Joh 3, 7]. At propheta clamat: "Iustus ex fide vivit" [Hab 2, 4]. Idem dominus noster officium sanctorum describens: "Omnia," inquit, "quaecunque volueritis ut faciant vobis homines, sic et vos facite illis" [Mt 7, 12]. Item: "Praeceptum novum do vobis, ut diligatis invicem, sicut dilixi vos, ut et vos diligatis invicem. In hoc cognoscant omnes quod discipuli mei sitis, si charitatem habueritis inter vos mutuam" [Joh 13, 34f]. Huc pertinet salutaria apostolorum domini domini Iesu dogmata, ad Romanos 12. et 13., 1. Thess. 4., 1. Petri 2., Iacobi 1., 1. Ioannis 3.</p>
<p>Haec omnia
<fa><i>Randbemerkung:</i> Capita quaedam recensentur quibus corrumpitur synceritas purae doctrinae et religionis.</fa> brevia quidem sunt, sed aperta et simplicia, quae omnia quaecunque purae doctrinae sunt, et de his capitibus recta doceri possunt, compraehendunt, omniaque vera salutaria et bona in Christo capite nostro ostendunt. Quorsum iam quaeso pertinet aliud ecclesiae caput Christo affingere, Romanum videlicet pontificum? An non blasphemum et extreme impium, hoc est antichristianicum est, ea creaturae et scelerato quidem homini tribuere, quae solius sunt Christi, neque ulli angelo nedum homini ullo communicari possunt? Certe qui credit Christum esse caput ecclesiae, abhorrebit a pontifice; nec unquam sibi persuaderi sinet, ecclesiam Christi sponsam, biceps esse monstrum. Sufficit ei caput unicum, in quo scit se possidere lucis, veritatis et vitae in universum omnia. Cum denique simplex sit doctrina domini Iesu capitis nostri de poenitatentia et remissione peccatorum, quid oro necesse est nova quaedam, involuta et aliena a pietate sentimenta, ecclesiae obtrudere, de confessione auriculari, de absolutione sacerdotis, de satisficationibus, et indulgentiis; unde doctoribus uberior quaestus, quam pietas est. Nihil modo dicam de spinosis disputationibus institutis a quibusdam de peccato et lege. De iustificatione quid hactenus traditum sit a sacrificis et monachis, notum est lippis et tonsoribus
<fn><i>Horaz,</i> Sat., 1, 7, 3 (u.a.?).</fn>. Tributa est iustificatio nostris operibus et meritis, mediisque nescio quibus. Praeterea inventa est etiam in alio mundo purgatio qu{e}dam, quam dicunt fieri per ignem quendam purgatorium. Ad haec laudantur ea, tanquam vere bona opera, quae dominus nullo dignatus est honore, sed dixit: "Frustra me colunt docentes doctrinas praecepta hominum" [Mt 15, 9]. Sic autem disceditur a simplicitate pura capitis nostri, et propi-<vl>AA 5r.</vl>nantur ecclesiae peregrina dogmata, quae dum defensa et omnibus persuasa cupit is, qui se mentitur esse caput militantis ecclesiae, inde certe exoriuntur innumera mala, e quibus nunquam liberabimur nisi capite Christo contenti, ipsius sequamur doctrinam simplicem et puram, agnoscentes hunc solum esse caput, lucem, salutem, vitam, iustitiam, propitiationem et sanctificationem suae ecclesiae, per quem plenissime absolvatur et perficiatur, ut non sit necesse post Christum quicquam quod perficiat asciscere aliunde.</p>
<p>Ita
<fa><i>Randbemerkung:</i> Christus sacerdos et hostia nostra salutaris.</fa> sane minus contentionum esset hodie in ecclesia Christi de intercessione et expiatorio sacrificio apud deum, si omnes recte expenderemus qu{e} egerit in ecclesia, et agat adhuc caput ecclesiae Christus; si denique agnosceremus quae nobis pater coelestis in ipso dederit. Christus enim caput, idem est sacerdos et sacrificium ecclesiae suae, ut unicum ita aeternum et semper efficax. Ergo dum in terris ageret, docuit unius patris invocare nomen, suo interposito patrocionio, dicens: "Quaecunque petieritis patrem in nomine meo, dabit vobis" [Mk 11, 24]. Unde et Ioannes dixit: "Si quis peccaverit, advocatum sive patronum habemus apud patrem, Iesum Christum iustum, et ipse est propitiatio pro peccatis nostris, non pro nostris autem tantum, sed etiam pro totius mundi" [1 Joh 2, 1f]. Eundem appellat apostolus Paulus "misericordem et fidelem pontificem, qui possit compati infirmitatibus nostris" [Hebr 2, 17]. Modo autem cum resideat ad dexteram patris in gloria, nihil ignorat, sed et omnium habet potestatem. Quem ergo invenias magis appositum intercessorem apud patrem, quam eum qui constitutus est a patre intercessor, qui misericors est, qui novit omnia, et potest omnia? Quem dabis divorum, qui haec possit? Praeterea immutabile est Christi sacerdotium, neque accipit quenquam in participatum; solus ergo apparet in dextera patris intercessor pro omnibus; ut pii iam impium esse sciant alius aliunde sibi intercessores asciscere. Ad eundem modum cum semel duntaxat oblatus sit dominus noster pro peccatis totius mundi, et amplius non offeratur, agnoscunt omnes sancti in ecclesia omnia peccata, unica Christi hostia expurgari et remitti, quippe cum semper efficax sit; proinde non credunt in missis illis papisticis dominum offerri. Unica enim oblatione contenti sunt. Quis vero ex his omnibus non colligat omnia, quae vitae et salutis sunt, plenissime a deo patre data esse ecclesiae, in Christo Iesu domino nostro?</p>
<p>Christus enim sacerdos est ecclesiae suae
<fa><i>Randbemerkung:</i> Ecclesia Christi catholica, cuius ipse pastor est.</fa>, intercessor, mediator, victima, eaque perpetua et unica. Nullum ergo alium sacerdotem et intercessorem, nullam aliam victimam pro peccatis requirit sanctus, pius et fidelis, quam ipsum Christum dominum. Hic est pastor suae ecclesiae, et manet pastor in finem usque, nullo alio successore aut vicario substituto; curat <vl>AA 5v.</vl> ergo, defendit, pascit et regit suos, nuspiam deest eis, omnia denique est ovili suo. Ovile huius pastoris est fidelis ecclesia, quae ipsi, tanquam fundamento unico et aeterno, innititur, quae ipsi credit soli, ab ipso pendet, ipsum unice sequitur, iuxta illud: "Oves meae vocem meam audiunt, et ego cognosco eas, et sequuntur me, et ego vitam aeternam do eis, nec peribunt in aeternum, neque rapiet eas quisquam de manu meas" [Joh 10, 27f]. Imo
<fa><i>Randbemerkung:</i> Ministerium verbi et sacramentorum.</fa> ut oviculas suas in officio retineret, instituit ministros verbi et sacramenta; illos ut per verbum doceret, adhortaretur, increparet, et consolaretur, inque disciplina iusta fideles conservaret; haec ut in memoria retineret beneficia, eaque obsignaret, et nos in unitatem aggregaret, quae ipsi obstricta, ipsum laudet et gratias agat iuges. Solum enim deum colit fidelis ecclesia, soli supplicat, solum adorat spiritu et veritate; mortuos non colit, multo minus mortuorum aut vivorum simulachra. Omnia se in Christo habere credit, et quia credit extra Christum nihil quaerit
<fa><i>Randbemerkung:</i> Epilogus recenset nos in Christo habere omnia vitae et salutis.</fa> . De hoc enim principe, capite, et hac nostra plenitudine sic testatur apostolus: "Per Christum habemus redemptionem per sanguinem ipsius, remissionem peccatorum, qui est imago dei inconspicui, primogenitus universae creaturae, quod per illum creata sint omnia, quae in coelis sunt, et quae in terra, visibilia et invisibilia, sive throni, sive dominationes, sive principatus, sive potestates. Omnia per illum et in illum creata sunt; et ipse est ante omnia, et omnia per illum consistunt; et ipse est caput corporis ecclesiae, qui est principium, primogenitus ex mortuis, ut sit in omnibus ipse tenens. Quoniam in illo complacitum est patri universam plenitudinem inhabitare, et per eum cuncta reconciliare erga se, pacificatis per sanguinem crucis eius per eundem, sive quae in terra sunt, sive quae in coelis" [Kol 1, 14-20]. Haec apostoli verba, ut omnia quae huc usque diximus confirmant, ita omnium quoque disputatorum epilogum pulchre contextum exhibent. Cum his consentiunt et evangelica et prophetia scripta. Nam in evangelio clamat dominus: "Si quis sitit, veniat ad me et bibat. Qui credit in me, sicut dicit scriptura, flumina de ventre eius fluent aquae viv{e}" [Joh 7, 37f]. "Omnia mihi tradita sunt a patre meo. Venite ergo ad me omnes, qui laboratis et onerati estis, et ego reficiam vos" [Mt 11, 27f]. Apud Isaiam clamat dominus: "O vos omnes qui sititis, venite ad aquas, et vos quibus deest pecunia, adeste, cibum comparate et comedite; sine argento et sine precio accipietis vinum et lac. Cur expenditis pecuniam pro eo, quod cibus non est, et laborem vestrum pro eo quod non satiat? Quin potius mihi diligenter auscultate, ut comedatis bonum, et in pinguedine oblectet se anima vestra. Inclinate aurem vestram, et venite ad me, audite et vivet anima vestra" [Jes 55, 1-3].</p>
<p>O ergo felices nos
<fa><i>Randbemerkung:</i> Quomodo sarciri poßit concordia.</fa>, si audierimus regem et pontificem ad caput nostrum Christum Iesum, omnisufficientiam et plenitudinem nostram. In <vl>AA 6r.</vl> hoc uno coalescent haud dubie disiuncti variis mediis et opinionibus animi nostri. Si enim ex animo et vera fide agnoverimus hunc esse caput nostrum, iustitiam nostram, satisfactionem, vitam et salutem nostram, sacerdotem et intercessorem, denique sacrificium nostrum unicum, dimissis certe omnibus iis quibus hactenus confisi et usi sumus, in uno solo Christo acquiescemus; in eo itaque restitueretur ecclesiae pax et tranquillitas solida. Adhortor ergo omnes pacis amantes et ecclesiae concordiam desiderantes, ut haec apud se diligenter expendant, et huc omnia sua studia convertant, ut omnes intelligant deum patrem omnia vitae et salutis ecclesiae dedisse in filio. Nam hoc glutino, et nullo alio, coniungetur tandem et retinebitur in concordia sancta fidelium ecclesia.</p>
<p>Caeterum
<fa><i>Randbemerkung:</i> Historiae Lucae exhibet veram Christi ecclesiam.</fa> attigi hoc argumentum verius quam tractavi hac praefatione mea, neque vero putavi prolixiore opus esse dissertatione, praesertim cum omnes libri commentariorum in Lucam scripti, nihil aliud sonent neque aliud ingerant et urgeant. Descripsit beatus Lucas dicta et facta Christi, et res ecclesiae per annos triginta et unum, intra quos totus orbis evangelicam praedicationem recepit; sicut ipse testatur apostolus Col. 1 [15-23] et 1. Timoth. 3 [14-16]. Quis autem vel cogitaverit mundum tot annis non plenam accepisse praedicationem ab apostolis? Atqui toto isto tempore ab omnibus apostolis apostolorumque discipulis, nihil aliud quam unus et solus Christus praedicatus est, et in ipso solo omnia. Nam a 15. anno Tiberii ad annum eiusdem usque 18. primum quidem Ioannes baptista solum Christum praedicavit, deinde ipse Christus in se solo salutem omnes quaerere docuit. A 18. Tiberii anno, et ab ipsa ascensione domini in coelos, missioneque sancti spiritus usque ad 4. annum Neronis, qui erat ab initio praedicati evangelii trigesimus primus, omnes apostoli, sicuti luculenter testantur Acta apostolorum, solum Christum praedicarunt, et in ipso omnia vitae et salutis. Ideoque S. Paulus in frequenti contione Antiochena in Pisidia, de Christiana religione sermocinans, inter alia: "Notum sit vobis," inquit, "viri fratres, quod per hunc vobis remissio peccatorum annunciatur, et ab omnibus a quibus non potuistis per legem Mosi iustificari, per hunc omnis, qui credit, iustificatur" [Apg 13, 14 und 38f]. Proinde antichristianae voces sunt, non omnia scripturis esse tradita, neque in Christo omnia vitae et salutis nostrae contineri; manetque orthodoxum et catholicum, in Christo ecclesiae omnia vitae et salutis verae esse exhibita.</p>
<p>Enarravi
<fa><i>Randbemerkung:</i> De commentariis.</fa> autem historiam evangelicam secundum Lucam more meo, quo et alios tres evangelistas exposui; ideoque non raro ad hos relegavi lectorem. Scripsi omnia festinantissime; spero me tamen ubique bona usum fide. Si cui vero melius fuerit revelatum, non invidebo. Neque enim eorum explanationes, qui ante me scripserunt sprevi, legi et relegi tam ve-<vl>AA 6v.</vl>terum quam recensiorum expositiones, quas habere potui, ac profuerunt non raro luculenter. Inter neotericos primam laudem beatae memoriae d. Erasmo tribuendam arbitror. Multum quoque debent studiosi d. Ioanni Brentio, viro in enarrandis scripturis diligenti et facili. Dominus Pellicanus noster compendium ex optimis quibusque collegit, multisque prodesse studuit. Summas vero gratias principi et capiti nostro Christo agere debemus, qui subinde ecclesiae suae doctores et interpretes dat, quorum fide et diligentia, mysteria regni dei ad salutem fidelium recluduntur.</p>
<p>Tibi vero, d. Welsere
<fa><i>Randbemerkung:</i> D. Ioannes Welserus.</fa>, vir amplissime, labores hosce meos dedico, nominique tuo, alioqui clarissimo, sponte inscribo: non alia de causa, quam ut fidem, quam a servis dei olim didicisti et religiose adhuc custodis in dominum Iesum, hac commentatione aedita de domino Iesu, perlecta et expensa, constantius multo retineas, inque religione Christiana pura confirmeris. Nam ipsum opus quod interpretatus sum, non alia quoque de causa a beato Luca inscriptum est Theophilo [Lk 1, 3], quam ut agnosceret eorum de quibus edoctus fuerat certitudinem. Clares tu quidem praeclaris donis atque virtutibus, etiam maiorum celebritate. Gessere enim consulatum inclytae et veteris Augustae Vindelicorum urbis attavi illi tui, ante annos quadringentos, quos tu virtutibus aequare et propemodum superare contendis; sed excellis praecipue in studio pietatis et religionis. Hanc enim non mediocriter, dum reformaretur ad evangelicam doctrinam sancta Augustana Vindelicorum ecclesia, iuvisti. Intelligis opes, quas alioqui consequutus es amplissimas, esse fallaces, cogitas ergo de assequendo et retinendo thesauro sempiterno. Eam mentem velit tibi esse perpetuam dominus Iesus servator noster. In eo te una cum uxore honestissima, liberis charis, totaque tua celebri familia, bene valere opto. Commendatos tibi habe, vir clarissime, omnes pietatis studiosos, praesertim vero fideles Christi et ecclesiae ministros, quos Augustana ecclesia habet plurimos, fratres meos in domino venerandos et dilectos.</p>
<p>Tiguri, mense Augusto, anno 1546
<fa>1546 <i>in römischen Ziffern.</i></fa>.</p>
<un>[Ohne Unterschrift.]</un>
<lz/>
<p>[Adresse in Einleitung]</p> </textweg>
</brief>
