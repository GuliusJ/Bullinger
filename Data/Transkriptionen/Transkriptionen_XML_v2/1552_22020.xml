<?xml version='1.0' encoding='UTF-8'?>
<letter id="22020" year="1552" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>25. Januar 1552</date>
</space_time>
<record>Zürich StA, E II  356, 488. [Orig. (Aut.)]</record>
<print>Gr. I,  S. 235.</print>
<statue></statue>
<content>
Vir clarissime, heri Curiam Rhętorum veni neque longe
absum ab integra valetudine, gratia dei. Accepi hodie tuas,
quibus mihi prolixe agis gratias pro Tridentinis nugis.
Spero me alias brevi mis[s]urum. Cogito ad vos, quamquam
nonnihil me terret mentio pestis. Hic multa sunt de
religione negotia tractanda. Vale et salve; posthac
prolixiorem epistolam. Salutat te Comander, Galitius,
Ponticella, qui adsunt, dum scribo. Roga pro me cum tota
ecclesia. Curiae Rh[aetorum], die Pauli (quo
papistae fundunt bombardas adversum nos; dominus
subsan[n]abit eos)  1552.
Vergerius.
Clarissimo d. Bullingero.
</content>
</letter>