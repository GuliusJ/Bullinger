<?xml version='1.0' encoding='UTF-8'?>
<letter id="29085" year="1559" lang="de">
<correspondents>
	<originator>Bullinger</originator>
	<addressee>Herzog Christoph von Württemberg</addressee>
</correspondents>
<space_time>
	<place>[Zürich]</place>
	<date>[vor 2. Juni 1559]</date>
</space_time>
<record>Zürich StA, E II 328, 1529. / Aut. Kopie.</record>
<print></print>
<statue></statue>
<content>
Herzogen zuͦ Würtemberg.
Es sind mir verganges wynters ettliche vragen uß Augspurg und Bayrn zuͦgesandt mitt begär, das ich daruff zuͦ guͦtem und trost betrüpten christen, welche mitt gedachten vragen geengstiget werdint, was man daruff antworten möchte und darvon hallten söllte, ein kurtzen bericht stallte und inn truck ußgan liesse.
Das ich dann zuͦ eeren gottes und zuͦ trost glöubiger seelen gethon, wie v.f.g., wo die vor vile der gschäfft so vil wyl hette, in disem büchlin sähen mag, welchs v.f.g.
ich nitt
der meynung zuͦschick, das ich vermein, das v.f.g.
mines berichts bedörffe, sunder allein, das ich hiemitt ettlicher maaß anzeigte min gar geneigten willen, und das v.f.g.
ich allezyt bereit were, guͦtwillig ze dienen.
Bitten underthänig und uff demütigist, v.f.g.
wölle diß min schryben und büchli in gnaden von mir uffnemmen.
Gott der allmächtig durch sinen einigen sun unsern herrn Jesum wölle v.f.g.
in sinen gnaden langwirig in frid und allem wolstand gnädig erhallten.
<timestamp>Datum Zürych ........</timestamp>
</content>
</letter>