<?xml version='1.0' encoding='UTF-8'?>
<letter id="26190" year="1556" lang="de">
<correspondents>
	<originator>Leonhard Ho</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>14. Oktober 1556</date>
</space_time>
<record>Autograph: Zürich StA, E II 346, 308.(Siegel...)</record>
<print></print>
<statue></statue>
<content>
Erwirdiger, gunstiger, lieber herr, euer er sey mein willig
dienst und alles guts bevoran. Verschinen tagen ward mir ein
schreyben und alles guts bevoran. Verschinen tagen ward mir ein
schreyben sambt zwayen gedruckten buechlen (so ir kurtzlich in
verantwortung etlicher eurs gegenthails des nachtmals Christi
habt lassen ausgan) iberantwurt, und wiewol mir deren ehe mir
die eiern worden, in lessen zu handen kommen sind, so findt ich
doch hiemit eiren gunst und geneigten willen so groß (weil ir
mit andern nottigern sachen beladen seit, und ir also mein
ingedenkh gewest seit, und welte gern, worin ich weste euch
gedient were, widerumb mein hertz und gemiet gegen eur. er.
danckbarlich erzeigen. Und hiemit in alweg, worin ich euch
dienstlichen will zu weisen woste, mich angepoten will haben.
Darneben hab ich nit morgen underlassen, eire erliche huwsfrowen
hie mit einem schowpfening zu verehren mit bit, das also von
mir, mein zu gedencken, in gutem an wole nemen. Das ein buechlen
hab ich dem herren Hans Welser laut eiers bevelhs lassen
iberantworten, welicher sich fast bedankt. Sonst von newen
zeitungen waiß ich euw. er. grundlichs diser zeit nit
anzuzaigen, gedenck, be inligen .... vom herren doctor Gedion
Sailler wert ir nun me.... (so solicher sachen gantz wol
erfaren) pschaidt hab ... Damit mein bit, mir herren doctor
Heinrich Gessn[er] mein dienst anzuzaigen, und got mit uch alen.
^$[Dat]um Augspurg den 14. otobris deß 56. jars.
^$E[wer] gutwilliger ... J. Lienhart Ho.../Ha...
<address>
[Adresse ...]: Dem erwirdigen und hochgelerten herrn
Hainrich Bullinger, obrister der Kürchen zu Zurych, meinem
gunstigen herren zu hannden. Zurych.
</address>
</content>
</letter>