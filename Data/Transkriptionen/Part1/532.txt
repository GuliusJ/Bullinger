<?xml version="1.0" encoding="UTF-8" ?>
<letter id="532">
<correspondents>
	<originator>Ludwig Lopadius</originator>
	<addressee>Bullinger</addressee>
</correspondents>
<space_time>
	<place>(*Konstanz*)</place>
	<date>18. Februar 1535</date>
</space_time>
<record>Autograph: Zürich StA, E II 358, 108 (Siegelspur)</record>
<print>Ungedruckt</print>
<statue>
Konrad (*...*), einer jener tüchtigen Jünglinge, wie sie die
reformierten Städte als Stütze dringend brauchen, hat ihm diesen
Brief abgenötigt. Das (*Griechisch-*)Handbüchlein ist gestern von
Franz (*...*) (*nach Zürich*) überbracht worden. Grüsse.
</statue>
<content>
S. Non sat habeo nec contentus ad te heri misisse literulas+1,
nisi et hodie addam alias, quas tamen, ut libere fatear, nemo extorsit
alius atque Conradus+2
ille amplissimae frugis adolescentulus. Atque utinam
talibus nostra et omnes christianae urbes abundarent! Istiusmodi spero
iam renascentis ecclesiae fore columnas. O terque quaterque beatissimas
civitates parituras adolescentes in eum modum, quo pariter cum bonarum
literarum pericia pietatem quoque habeant coniunctam. Atque eo nomine
prae reliquis fortunata videtur urbs nostra, ubi natos et alitos, imo
nascituros speramus eos, quibus temporis progressu rerum prophanarum et
divinarum moles incumbat quorumque quam plurimus possit esse usus in
tractandis gerendisque rebus publicis. Porro brevitas temporis non
patiebatur, ut hic a nobis adeo humane amanterque exciperetur, quippe
postero die abiturus.
<p>Heri per Franciscum+3 epitome+4 transmissa est. Obscurum, opinor, tibi non est, quid abs te flagitatum sit+5. Negocium dubio procul nobis curae erit.</p>
<p>In praesenti nihil aliud superest, quam ut vobis felicissimos provehendi evangelii optem precerque successus. Dominus, cuius agitur negocium, sic a nobis stet, ut nullo unquam
tempore ab ipsius veritatis evangelicae orbita deflectamus nec unquam a
vera praedicandi verbi dei ratione abstrahamur. Iam, ne sim longior,
adducam coronidem.</p>
<p>Tuum erit multa impartire salute quosuis pietati deditos, in primis Theodorum+6, Pellicanum, Amianum+7, Colinum+8, Leonem+9. Vale cum laudatissima familia tua.</p>
<p>12. calendas marcii 35.</p>
<signature>
Tuus Ludovicus Lopadius.
</signature>
<address>
(*Adresse auf der Rückseite:*) Primario M. Hanrico Bullingero,
amico suo summo et singulari.
</address>
</content>
<note>
+1>Nicht erhalten.
+2>Zu denken ist an Konrad Gessner oder Konrad Klauser.
+3>Unbekannt.
+4>Zum Griechisch-Lehrbüchlein des Lopadius vgl. oben Nr. 516,
Anm. 5.
+5>Vgl. oben Nr. 516, 6-19.
+6>Theodor Bibliander.
+7>Johann Jakob Ammann.
+8>Rudolf Collin.
+9>Leo Jud.
</note>
</letter>