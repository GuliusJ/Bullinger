<?xml version='1.0' encoding='UTF-8'?>
<letter id="38102" year="1568" lang="lat">
<correspondents>
	<originator>Christoph, Pfalzgraf bei Rhein</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>3. September 1568</date>
</space_time>
<record>ZÃ¼rich StA, E II 363, 72. / Orig. (Aut.)</record>
<print></print>
<statue></statue>
<content>
S. P. D.  Literas tuas, quas a te Tiguro accepimus, cum
cura Heidelbergam ad illustrissimum patrem misi eidemque
ipse etiam de negotio, quod agebatur, scripsi. Quid
impetratum sit, mihi non constat; nam illustrissimus pater
illud tantum significat se tibi in his literis, quas
Heinricus Seringerus inter caeteris heri nobis attulit et
ego per puerum meum ad senatum Tigurinum teque mitto,
respondisse. Blaurerum certe, si in mea potestate res sit,
libenter in familia mea sim habiturus; sin, quod nescio,
aliud visum est illustrissimo patri, non dubito, quin iustis
certisque rationibus fecerit. Nam ego cum hoc tum alia omnia
eius prudentiae et clementiae in me paternae, sicut filium
obedientem decet, committo.
Quod scribam aliud, hoc tempore nihil est; itaque bene
valebis et collegas tuos meo nomine salutabis.
Datae Basileae  3. nonas septembris anno 1568.
Tuus Christophorus comes Palatinus manu propria
[subscripsit].
<address></address>
</content>
</letter>