<?xml version='1.0' encoding='UTF-8'?>
<letter id="26146" year="1556" lang="lat">
<correspondents>
	<originator>Francesco Lismanino [=Lismanini]</originator>
	<addressee>Bullinger</addressee>
</correspondents>
<space_time>
	<place>[Aus den poln. Karpathen]</place>
	<date>14. August 1556</date>
</space_time>
<record>Autograph: Zürich StA, E II 365, 189.(Siegel...)</record>
<print></print>
<statue></statue>
<content>
Quoties ad d. Guarnerum et nostrum d. Lelium dedi literas,
totus ab illis petii, ut te accederent, meis verbis reverenter
salutarent ac de omnibus certiorem redderent, quod eos fecisse
non dubito. Nunc etiam ex meis ad. d. Guarnerum et quibusdam
scriptis intelliges, quo in statu sint nostrę, multaque
narrabit et d. Iulius Maresius Bellunensis, vir eruditus, quem
dominus per me eruit ex Francisci antro. Venit istuc eo animo,
ut vestra pia pariter et erudita fruatur consuetudine. Optat
convictor esse d. Bernardini aut d. Pellicani; ut illum
suscipiet, accipiet a me singulis annis, quantum iusserit. Rogo,
ut tu quoque hominem novitium in christiana palestra solita tua
charitate complectaris. Erat in papatu doctor theologię ex
nobili familia. Hęc scribo, ut nihil ignores.
^$Quam gratę fuerint ecclesię Polonicę tuę litere, cognosces
ex responsis, que tibi mitto. Dominus te diutissime ecclesię
suę servet. Saluta ex me optimam tuam coniugem, filios, filias,
generos et, si tamen audere licet, clarissimos viros d.
consules, archigrammateum et thesaurarios.
<timestamp>Datum ex Heremo Sarmatic 14. augusti 1556.</timestamp>
^$Tuus Franciscus Lismaninus.
<address>
[Adresse ...]: Doctrina et eruditione pręstantissimo viro
domino Henricho Bulingero, ecclesiae Tiguri[nae] pastori
vigilantissimo, domino [et] fratri colendissimo.
</address>
</content>
</letter>