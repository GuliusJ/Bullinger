<?xml version='1.0' encoding='UTF-8'?>
<letter id="44042" year="1574" lang="lat">
<correspondents>
	<originator>Matthieu [=Mathieu] Coignet d.J</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>31. Mai 1574</date>
</space_time>
<record>ZÃ¼rich StA, E II 368, 644-48. / Orig.(Aut.)</record>
<print></print>
<statue></statue>
<content>
Patri osservandissimo domino Herrico Bulingero Mathaeus
Gognetius f[ilius] S.
Tanquam ex naufragio post varias tempestates maximosque
fluctus emersus, vir
eruditissime, cum hunc in portum, ubi adversa ventorum
rabies, pyratarum immanis
crudelitas, pertimescendae procellae me neque offendere
neque mihi timorem
incutere possunt, salvus et incolumis appulissem, ingrati
procul dubio animi non
immerito affinis essem, si tantorum tuorum erga me meritorum
immemor hic aliquod
tempus cum silentio praeterirem et te literis saltem non
salutato otiosus
degerem. Etenim et otiosos iure appellari posse eos duco,
qui nulla habita
officii sui ratione per inertiam sinistram de se opinionem
animis hominum infigi
patiuntur, eoque magis culpandus, quo diutius literarum
tuarum sermonem
desideravi, ita ut dum in eam cogitationem veni, idem mihi
contigisse videatur,
quod captivis accidere solet, qui compedibus in obtruso
carcere vincti fame
interdum maxima cruciantur et vultu(?) sibi pernecessariorum
privati sunt,
postquam vero inde evaserunt, id, quo carebant, ambabus
manibus arripiunt et
nunc hunc nunc illum amicum, qui gaudii participes sint,
adeunt, de praeteritis
miseriis historiam narrant sibique ipsis gaudent . . . . .
</content>
</letter>