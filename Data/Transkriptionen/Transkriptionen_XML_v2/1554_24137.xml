<?xml version='1.0' encoding='UTF-8'?>
<letter id="24137" year="1554" lang="de">
<correspondents>
	<originator>Wilhelm von Bernhausen</originator>
	<addressee>Bullinger</addressee>
</correspondents>
<space_time>
	<place>[Güttingen]</place>
	<date>18. Juni 1554</date>
</space_time>
<record>Zürich StA, E II 354, 140. / Orig.(Aut.)</record>
<print></print>
<statue></statue>
<content>
Min fruntlich willig diennst euch stäts mit bereitem fleis
zuͦvor, erwirdiger, gunstiger herr. Uff herr Martis, des
predigers zuͦ Güttingen urblat nemen unnd abzeuchenn, ouch
facierenn der predicatur ist zeiger dis prieff uff
veilfeltig[viel-?] römmen unnd anzeigen eerenlütenn vonn mir die
predicatur anzuͦonemmen erbetenn, unnd die will ich noch
nit anders speurenn unnd sechenn, dann das sey noch bis hiehar
mit allem fleis vonn imme versechenn, ouch darab kein klag,
ist mein ganntz dienstlich bitt ann euwer erwird, in
darzuͦ ze furdarenn, ouch beholffen unnd beratten uff sein beger
zuͦ sein. Sollichs umb e[uwer] e[rwirdi] zuͦ verdiennen will
ich mich eider zit ganntz willig arbotten habenn. Date denn
18. prachmonat anno 54.
E[uwer] E[rwirdigen] W[isheit] diener
Wilhelm von Bernhusen, vogtt zuͦ Guttingen.
Dem erwirdigenn unnd hochgelertenn herrenn herr Hainrico
Bollinger, predicant zuͦ Zurich, meinem gunstigen herrenn.
</content>
</letter>