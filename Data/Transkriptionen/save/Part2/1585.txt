<?xml version="1.0" encoding="UTF-8" ?>
<letter id="1585">
<nr>1585</nr>
<correspondents>
	<originator>Leo Jud</originator>
	<originator>Kaspar Megander</originator>
	<originator>Erasmus Schmid</originator>
	<originator>Konrad Pellikan</originator>
	<originator>Theodor Bibliander</originator>
	<originator>Bullinger</originator>
	<originator>die übrigen Pfarrer</originator>
	<originator>Lehrer von Zürich</originator>
	<addressee>die Pfarrer</addressee>
	<addressee>den Bürgermeister</addressee>
	<addressee>beide Räte</addressee>
	<addressee>das Volk von Neuenburg</addressee>
</correspondents>
<space_time>
	<place>Zürich</place>
	<date>15. November 1541</date>
</space_time>
<vo>Zeitgenössische Abschrift von unbekannter Hand: Zürich StA, E II 337a, 337r.-340r.</vo>
^&x K: ZZB, Ms S 50, 134; Reg.+Zit.: Bouvier 96-99. 101. 463.^&x{
<re>Sind betrübt darüber, dass der Teufel in der Neuenburger Kirche Zwietracht gesät hat, doch diese kann überwunden werden, wenn alle Beteiligten ihrer Pflicht entsprechend handeln. [1.]
An Farel als dem Hirten der Herde Christi ist es, Buße zu predigen und wie Johannes der Täufer die Laster klar beim Namen zu nennen, selbst wenn er damit Hass auf sich zieht, wie es
schon Christus und die Apostel vorausgesagt haben. So wie Paulus und Athanasius zunächst gehasst, später aber geliebt wurden, könnte es auch ihm ergehen; vor allem aber um jener willen, die
auf ihn hören, soll er in seinem Amt ausharren, für seine Schafe beten und auf sie eingehen, dann wird ihm Christus den Sieg
über Satan schenken. [2.] Die Pfarrer werden erkennen, dass das Verbleiben des mit herausragenden Fähigkeiten begabten
Farel auch für die übrigen Gemeinden wichtig ist; er hat die Neuenburger Kirche begründet, und wegen seines
Rufs wird diese auch in deutschen Landen hoch geschätzt. Die Pfarrer sollen den Streit zwischen ihm und seinen Anklägern vor eine Synode von Pfarrern, Ratsherren und den
Besten aus dem Volk bringen und seine Vertreibung nicht zulassen, solange ihm kein Vergehen nachgewiesen wird. Zugleich sollen sie Gott um Beistand bitten und ihre Gemeinden ermahnen,
vor allem aber verhindern, dass ein unter ihrer Mitwirkung gewählter Pfarrer seines Amtes beraubt wird. [3.] Der Rat ist - wie einst Jerobeam - aufgefordert, darauf zu hören, was
Gott ihm gebietet, und seine Satzungen zu halten [1Kön 11, 38]. Ersteres bedeutet, auf die Prediger zu hören und sie so predigen zu lassen, wie Gott es ihnen gebietet; sonst gilt auch dieser
Obrigkeit die Anklage von Jes 30 [9f]. Gottes Satzungen halten bedeutet, die kirchliche Ordnung zu schützen; es ist Aufgabe des
Rates, die Pfarrer bei deren Durchsetzung zu unterstützen. Bei der Pfarrwahl soll der Vorschlag von den Pfarrern ausgehen,
worauf der Rat oder die Ältesten ihre Zustimmung geben und der Gewählte durch die Vorsteher der ganzen Kirche seiner Gemeinde
vorgestellt wird; dies sowie die Einsetzung unter Handauflegung entspricht dem Zeugnis der Apostelgeschichte, dem noch
unverdorbenen kanonischen sowie dem kaiserlichen Recht, und so wird es auch in Zürich gehalten; dementsprechend darf auch
die Absetzung eines Pfarrers nicht ohne Zustimmung der Pfarrerschaft erfolgen. Der in Neuenburg
entstandene Schaden kann behoben werden, wenn der Rat die Angelegenheit pflichtgemäß nach dem Wort Gottes und dem Beispiel der Alten Kirche handhabt. [4.] Das Volk soll bedenken,
wie sehr es sich versündigt, wenn es gegen gottgegebene und bewährte Hirten aufbegehrt wie die Väter in der Wüste gegen Mose - auch Christus hat Jerusalem wegen der Verfolgung der
Apostel Unheil angedroht -; Undank und Ungehorsam rufen nach Gottes Gericht, und die Verstoßung treuer Lehrer bleibt nicht
ohne Folgen für das Volk und die Kirche. Wenn Farel die ihm Anvertrauten in väterlichem Zorn tadelt, sollen sie keinen
Anstoß daran nehmen, sondern bedenken, dass der Kirche damit besser gedient ist als mit Schmeichelei. Die Zürcher bitten sie
deshalb, ihre Affekte beiseite zu lassen und sich untereinander und mit Farel zu versöhnen [Phil 2, 1-4]. Sie schreiben dies aus
Liebe zu ihnen und hoffen, dass Christus sie wieder zur Eintracht führt; auch bitten sie um Fürbitte für die Zürcher Kirche.
</re>
<tx>[Gedruckt: CO XI 339-345, Nr. 375; Corr. des réformateurs VII 336-342, Nr. 1066; zusammenfassende Übersetzungen: ^#/+Pestalozzi^#/- 248-250 (deutsch); ^#/+Bouvier^#/- 96-99 (französisch).]
^&x Fidelissimis ecclesiarum ministris, praefecto, senatui utrique totique populo apud Neocomum, fratribus ac dominis charissimis colendissimisque.
^$Gratiam et vitae innocentiam a domino.
^$Dolemus ex animo, fratres in domino dilectissimi
colendissimique, scissam esse nonnihil ecclesiam vestram,
quod certo constet schismate non esse aliud virus
pestilentius ecclesiae. Certe dominus noster Iesus Christus
nihil perinde inculcavit suis atque fratrum concordiam et
ecclesiae unitatem, charitate suam familiam ceu nota
certissima ab aliis omnibus interstinguens. Sed et vas
electionis Paulus ad hoc omnes vocat et id unice in votis
habet, ut omnes in Christo unum sapiant. Nam, obsecro vos,
fratres, ait, per nomen domini nostri Iesu Christi, ut idem
loquamini omnes et non sint inter vos dissidia, sed sitis
integrum corpus, eadem mente et sententia. Verum inimicus
salutis nostrae hoc diligentius concordiae vinculum
dissolvere satagit, quo intelliget clarius in unitate et
concordia fratrum summam versari religionis verae, quam iste
nunquam non cupit labefactam atque subversam. Id quod haud
dubie et apud vos ambivit, adeoque et impetravit huius
nonnihil, quod tamen non diu retinebit, si modo vos ad
Christum regem et dominum nostrum, qui illum nobis vicit,
conversi. ordine quisque suo firmiter consistens, adversus
illum fortiter pugnarit, et fecerit officium qud singulis a
summo imperatore iniunctum est. Neque enim frustra dictum
est ab apostolo: "Subditi estote deo, resistite autem
diabolo, et fugiet a vobis; appropinquate deo et
appropinquabit vobis."
^$Haec autem sunt, Farelle in domino charissime et venerande
frater, quae a te, ut a primo ecclesiae Neocomensis pastore,
requirit dominus; ut videlicet pascas gregem Christi, quem
acquisivit sanguine suo, pascas autem verbo veritatis et
vitae, ac secundum institutionem Christi pastoris summi,
dicentis ad apostolos suos: "Sic oportebat Christum pati et
resurgere a mortuis tertio die, et praedicari nomine eius
poenitentiam ac remissionem peccatorum." Porro qui vere
docet poenitentiam, is profecto conversionem ad deum,
aversionem autem ab omni malo et a sceleribus constantissime
suadet; quemadmodum videmus fuisse Ioannem Baptistam
praecursorem domini. Ergo scelera, qualia et quanta sint,
exacte describat et diserte accuset atque damnet necesse
est, quisquis vere et secundum regulam Christi poenitentiam
praedicat. Ubi enim vitia virtutum inducunt vocabula, ibi
pro virtutibus scelera regnant, et ubi foeditas criminum non
agnoscitur, ibi a criminibus disceditur tardius. Nam
scelerati non intelligunt, tam spurcam esse vitam suam quam
revera est in conspectu domini. Quomodo enim intelligant ex
civili et involucris obvelato sermone, nisi minister
loquatur diserte, ac ficus ficus, quod et proverbio
celebratur, ligonem ligonem appellet? Colligimus ergo tuarum
partium esse, Farelle optime, peccata atque scelera populi
diserte et citra involucrum, interim tamen cum prudentia et
gravitate, pro loci et temporis qualitate designare
accusareque, denique et insequi intrepide. Possemus quae
proposuimus hactenus commonstrare praeceptis atque exemplis
Christi, prophetarum et apostolorum, nisi sciremus eo labore
nos apud te, rerum sacrarum peritissimum, aquam derivare in
oceanum. Caeterum vulneri inflicto iussit idem ille magister
vitae medelam adhibere Christi meritum, praeteritis et
reiectis omnibus aliis medendi rationibus. Quae tametsi
praesentissima sit ac pretiosissima, exoritur tamen ex ipsa
ministerio et ministris varia tentatio, odium mundi et
persequutio gravis. Praedixit hoc futurum ipse dominus in
evangelio, et ita factum esse confirmant exempla apstolica,
quae te consolantur haud dubie, si paria cum ipsis odia
propter veritatem sustines, cogitans utique nihil novi tibi
obvenire a domino. Quinimo spiritus domini et exempla
apostolorum pollicentur, eos qui oderunt aliquando
infensissime mox amaturos ardentissime. Nosti quid usus
venerit Galatis et Paulo, quid Athanasio et Alexandrinis,
multisque aliis ecclesiarum praesidibus cum suis ecclesiis.
Proinde non putamus tibi, frater in domino venerande, ob
commotam turbam et odia multorum, relinquendum esse
ecclesiam. Speramus enim amaturos te aliquando sobrios qui
nunc, affectibus abrepti, te plus quam Vatiniano odio
persequuntur. Praeterea dominus in evangelio: "Quicunque",
ait, "non exceperit vos neque audierit sermones vestros,
exeuntes ex aedibus aut ex civitate illa excutite pulverem
pedum vestrorum." Ergo quicunque excipiunt et audiunt te
verbum Christi praedicantem non sunt relinquendi. Venit
Corinthum apostolus, praedicavit verbum salutis; sed erant
qui audire renuerent, erant qui ex animo verbum evangelii
cuperent; quos neutiquam sibi tantus, apostolus deserendos
propter insolentiores relicta urbe putavit. Perdurato ergo ^&x{
^&x et tu in ministerio tuo, ad quod vocatus es. Ora dominum
autorem et amatorem pacis, ut oves tuas sibi aliquantulum
ereptas restituat, ut ad ovile redeant, disciplinam et
corretionem non fugiant. Interim cum Paulo in omnes te
formas converte, ut aberrantes reducas in viam salutis.
Haec, inquam, et his similia existimamus tui esse officii, o
pastor bone; quae si summa fide et diligentia, religione et
prudentia exequutus fueris, nihil dubitamus satanam, nunc
nonnihil triumphantem, prostratum iri, captivumque nunc
denuo Christi virtute per te ducendum fore. Id quod tibi
concedat Christus victor! Amen.
^$Ad vos autem, o fratres symmystae, pastores ac predicatores
evangelii filii dei, per ecclesias urbis et agri sive
comitatus Neocomi, ipse salvator noster in evangelio dixit:
"Vos estis sal terrae; quod si sal infatuatus fuerit, quo
salietur? Ad nihil valet ultra, nisi ut proiiciatur foras et
conculcetur ab hominibus." Intelligitis, pro eruditione et
pietate vestra, quid expectetis et quid vobis metuendum sit
in praesenti negotio Farelli, si fueritis insipidi,
imprudentes et ignavi. Sal acrimonia sua servat a putredine
et corruptione. Vos itaque pietate, consilio, prudentia ac
sedulitate conservate ecclesias vestras et ministeria
commendata a domino. Luxatum vero erit ministerium vestrum,
si propter parrhesiam pelletur Farellus, neque vero et
ecclesiae vestrae salvae esse quibunt, sine idoneo et
heroicis facultatibus donato ac insigni quopiam ministro,
qui in urbe vestra primaria curam gerat et urbicae ecclesiae
et omnium pariter ecclesiarum vestrarum in agro. Quem autem
invenietis, quaeso, Farello isto nostro (absit verbo
invidia!) idoneum rei tantae magis? Farellus pius est,
sanctus, prudens, temperans, fortis, intrepidus, doctissimus
et eloquentissimus; denique optima quaeque dona, quae
requiruntur a fideli episcopo, divina bonitas in hunc unum
transfudit liberalissime. Sed et multa per eandem dei
gratiam diutino usu et exercitatione varia didicit;
praeterea senex est et senescendo permulta vidit. Huius
ministerio prima apud vos rudimenta ac fundamenta religionis
verae iacta sunt. Huius ministerio usus est dominus ad res
maximas, et extant ubique quam plurima apostolatus eius
egregia testimonia. Sustinuit ille in corpore suo
persequutiones ac verbera propter dominum. Perseveravit
hactenus in summis periculis invictus in praeconio et
confessione veritatis. Unde et magna et illustris est
Farelli fama ac gloria in Christo apud Germanos, qui hoc
nomine hactenus Neocomensium ecclesiam iudicavimus
felicissimam esse, quae a domino tantum accepisset
ministrum. Idcirico non oportebit vos, o fratres, facile
admittere ut vir tantus, praeter meritum et indicta causa,
pellatur. Sal estis ecclesiarum vestrarum; prudentes ergo et
constantes estote, curate ut valeant leges et iura. Agite
quod ab apostolorum temporibus semper egit Christi ecclesia.
Convocetur ergo synodus ex pastoribus, senatoribus, adeoque
ex ipsa plebe optimi quique et sanctissimi. Vocentur et
Farelli accusatores. Audiatur, cognoscatur et discutiatur
causa diligentissime ac iustissime aequissimeque. Quod si
quid deprehensum fuerit a Farello esse peccatum, age,
memores estote verborum apostoli dicentis: "Adversus
praesbyterum accusationem ne admiseris nisi sub duobus aut
tribus testibus; eos autem, qui peccant, coram omnibus
argue, ut et caeteri timorem habeant." Quod si nihil
peccavit Farellus, ne admittatis, ut ex ecclesia, quae nomen
Christi adhuc confitetur et in qua iura ac leges valere
adhuc videri volunt, eiiciatur. Alioqui enim factum hoc
improbissimum malum exemplum dabit omnibus aliis ecclesiis.
Sed et hostes nostri papistae damnabunt hanc levitatem, quam
ipsi nunquam admitterent. Iam et tanta iniustitia et libido
infirmis quibusque offensionem suppeditabit non exiguam.
^$Interea vero dum haec summa fide agitis, orate quoque
dominum deum, ut is omnibus et factis vestris dexter
affulgeat; doctes omnes iudicium dei, exhortamini omnes ad
poenitentiam, proponite minas et iram domini; inprimis autem
cavebitis ne ille, citra vestra suffragia, privetur
ministerio, qui non sine vestris calculis ministerio
inauguratus est, et huic initiatus mysterio. Dominus autem
largiatur vobis, per filium suum dominum Iesum, spiritum
sanctum, qui in hoc negotio sancte vos dirigat! Amen.
^$Et tu, sanctissime senatus, patres ac domini colendissimi,
audite vocem domini dei vestri per prophetam clamantis: "Si
audieritis omnia quae praecepero vobis et ambulaveritis in
viis meis, feceritisque quod rectum est in oculis meis,
custodiatis statuta mea et praecepta mea, ero vobiscum et
aedificabo vos." Neque enim Hieroboamo haec duntaxat, sed
omibus in eminentia constitutis dicta sunt. Caeterum
auditis, quae praecepit vobis dominus, cum ministros verbum
evangelii praedicantes nomine Christi auditis. Et sicut ipse
praecepit docere, sic sinite, quaeso, ministros docere,
nulla regula alia docendi ipsis praescripta; ne dominus
gravia illa in vos detonet, quae leguntur apud Isaiam in 30.
cap. in haec verba pronunciata: "Populus iste amarus ac
rebellis est et filii falsi, filii qui renuunt audire legem
domini. Nam dicunt prophetis: Nolite videre!, et episcopis:
Nolite nobis prospicere recta, sed loquimini nobis blanda,
videte errores." Atqui vos, domini et fratres colendissimi,
non estis in quos dira haec insideant. Cavete tantum porro
ne ullum apud vos locum inveniant unquam.
^$Iam vero statua domini ritus sunt ecclesiastici ad
exercendam religionem et fidem instituti, et ut conservetur
in pace ecclesia. In his autem ita ut instituit ambulare, et
non supra legislatorem et decreta dei elevari convenit.
Noluerunt apostoli domini esse sine disciplina ecclesiam;
statutum ergo dei est disciplina ecclesiastica. Eam cum
revocatam cupiunt ministri ecclesiarum, sancti magistratus
est auxiliares porrigere manus et iuvare, quo certa sit
ratio admonendi peccatores et coercendi flagitiosos. Quis
enim in privatis aedibus ferat familiae petulantiam nimiam?
Et pastores populi a deo ordinati ferent licentiosam in
ecclesia quorumlibet libidinem? Statutum apostolicum est ut
episcopi, id est, pastores sive concionatores ab ordinatione
episcoporum non secludantur. Nam qui, obsecro, melius et
rectius de doctrina et vita pastorum iudicabunt quam ipsi
pastores? Recte ergo primum consilium de eligendo pastore
fit a pastoribus. Recte vero et senatus sive presbyterorum
accedit calculus. Rectissime vero electus toti populo, cui
praeficiendus est, ab aliis proponitur, qui totius ecclesiae
praesides sunt, ut communibus votis omnia agantur in
ecclesia. Sic autem factum esse olim, et eum ad modum
ordinatos pastores per manuum impositionem, testantur post
acta apostolorum etiam sinceriores canones et ipsum adeo ius
imperatorium, quemadmodum videre est in nonnullis constit.
1. 2. 3. Sic hodie quoque observatur et sancte custoditur
pastorum ac ministrorum ordinatio in ecclesia nostra
Tigurina. Caeterum, quem non nisi pastorum consilio
recipitis, eundem pari ratione non sine iudicio et consensu
episcoporum ab officio removebitis, si modo in statutis
domini ambulare volueritis. Et certe exigit a vobis dominus
non tantum, ut sciatis et audiatis verbum ac statuta eius,
quin potius, ut in praeceptis eius ambuletis et statuta eius
faciatis. Talibus enim promittit se affuturum, tales
promittit se aedificaturum. Quamvis ergo artibus suis
nonnihil sanctum dei aedificium apud vos concusserit
satanas, ruinas tamen adhuc arctiores facile reparabitis, si
non defueritis vestro officio, sed secundum verbum dei et
apostolica veterisque ecclesiae exempla Farelli causam agi
sustinueritis, defenderitisque innoxios, assertis interim et
utilibus ecclesiae legibus. Dominus adaugeat vobis
fortitudinem et virtutem! Amen.
^$Tu vero popule, grex ovium Christi, expende, quaeso, apud
temet ipsum, positis paulo affectibus, quos tibi praefecerit
pastores divina bonitas, cordatos, pios, fideles, veraces et
ubique optimos et laudatissimos viros. Expende, quaeso,
quantum sit peccatum coram domino talibus rebellare. Expende
quid usu venerit patribus in deserto contra Mosen et
seniores murmurantibus et insurgentibus. In Hierosolymitas
gravissima dixit dominus noster Iesus, quod antistes
religionis et doctores pietatis apostolos et apostolicos
viros persequerentur. "Veniet super vos", inquit, "omnis
sanguis iustus, qui effusus est super terram, et relinquetur
vobis domus vestra deserta." Cavete, cavete, fratres
charissimi, ne de horum grege sitis, qui ingratitudine et
rebellione in se divinum provocant iudicium; quin amate
potius praepositos vestros et obedite illis. Non nescitis,
gravissima extare exempla ubique testantia, pulsis fidelibus
doctoribus praeter meritum, simul et felicitatem populi
magnam et pacem ecclesiae esse repulsam atque dissipatam.
^$Si nulla alia dissidii vestri causa est quam Farelli
liberior ac severior obiurgatio, cogitate qualia sint
exempla prophetarum et apostolorum; cogitate quid pastori
cuilibet praecipiat pastorum princeps, cogitate quales sint
mores mundi et quid communis mereatur corruptio. Profecto
nos persuademus nobis, infelicissimos vos futuros, nisi
talis esset Farellus qualem esse multi nollent. Pater est,
nobis credite, Farellus, qui zelo ardet sancto erga liberos,
quique ingenue agere novit, adulari et palpare nunquam
didicit. Et o utinam plures hodie haberemus huiusmodi
pastores! Ita enim melius ac rectius haberent res
ecclesiasticae. Fuerunt apud gentiles, qui maluerunt
relegari ad corvos quam ad adulatores; minus itaque pietas
vestra Farelli ingenuitate offendi debet. Proinde si quid
hactenus ex affectu per indignationem et iram a quoquam
vestrum conceptum aut designatum est contra Farellum, oramus
per dilectionem Christi ardentissimam et mortem eiusdem
amarissimam, ut posito affectu nullum porro locum detis
diabolo, sed singuli invicem condonantes delicta atque
peccata, principio inter vos omnes, deinde cum Farello,
fideli pastore vestro, redeatis in gratiam. Imo si qua
consolatio in Christo est, si quod solatium dilectionis, si
quae communio spiritus, si qua viscera ac miserationes,
complete gaudium nostrum, ut similiter affecti sitis, eandem
charitatem habentes unanimes, idem sentientes, ne quid fiat
per contentionem et inanem gloriam, sed per humilitatem
animi alium quisque se praestantiorem existimet, ne sua
quisque spectetis, sed unusquisque que sunt aliorum.
^$Haec scibimus vobis, domini ac fratres colendissimi,
diserte, ingenue, candide, et citra omnem fucum, quia amamus
vos et bene vobis esse cupimus; ita servet nos Christus.
Amavimus autem candorem vestrum iam annis aliquot, libenter
audivimus de prompta vestra obedientia et studio erga
pietatem liberali, deque constantia firma. Hoc ergo nunc
magis indoluimus de dissensione illa vestra. Sed speramus
nubeculam illam, quae modico tempore oculos vestros
conturbavit, nunc per divinam gratiam protinus disparituram.
Dominus Iesus redigat vos omnes spiritu suo sancto in
concordiam arctissimam et stabilissimam! Oramus vos,
fratres, et precibus vestris nostri nostrarumque ecclesiarum
memores sitis apud dominum.
^$Tiguri, 15. novembris anno domini 1541.
<un>Vestri amantissimi studiosissimique
<un>Leo Iudae, Caspar Megander, Erasmus Fabritius,
<un>Conradus Pellicanus, Theodorus Bibliander,
<un>Heinrychus Bullingerus,
<un>ac reliqui ministri ecclesiae Tigurinae. ^&x{
</content>
</letter>