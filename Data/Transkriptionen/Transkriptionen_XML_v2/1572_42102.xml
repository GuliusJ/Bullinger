<?xml version='1.0' encoding='UTF-8'?>
<letter id="42102" year="1572" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>26. Juni 1572</date>
</space_time>
<record>Zürich ZB, Ms F 182, 161.</record>
<print>Gr. III, S. 345f.</print>
<statue></statue>
<content>
S.  Etsi praeter opinionem et me ipsum et horum comitiorum,
quae modo
praeteriere, acta differam, nolui tamen elegantissimum illum
d. Müllerum vacuum
meis literis ad vos dimittere. Affert ille munus d. Iosiae,
sed profecto tantis
sudoribus impar, qui devorandi fuerunt ipsi. Dominus sarciet
defectum nostrum,
quorum ingeniorum singularis ratio habenda est, qui
delitescimus agrestes in
faucibus et Alpibus. Desidero quaedam adhuc in actis, quae
crastino die
singularis amicus meus, cancellarius huius urbis,
transmittet. Optarem nunc
finem harum rerum omnium constantem, quem dominus sua gratia
nobis largiri
clementer dignetur. Finiit quidem conventus ille postremus;
sed rogo dominum, ut
rusticos operi nunc intentos domi contineat etiam ocioso
tempore et a laboribus
vacuo. Nunc, quae corradere potui, mittere volui, ne
desiderio vestro ullo modo deessem; caetera proxime omnia.
Rh[etorum] Curia, 1572,  26. iunii.
</content>
</letter>