<?xml version='1.0' encoding='UTF-8'?>
<letter id="25037" year="1555" lang="lat">
<correspondents>
	<originator>Josias Simler</originator>
	<addressee>Bullinger</addressee>
</correspondents>
<space_time>
	<place></place>
	<date>12. März 1555</date>
</space_time>
<record>Zürich  ZB  Ms. F62, 481. / Orig.(Aut.)</record>
<print></print>
<statue></statue>
<content>
S. P. D.  Cum commodum haberem nuntium nolui te ignorare,
pater charissime, hodie matrem meam ex hac vita ad aeternam
illam transmigrasse atque (quod me potissimum consolatur) in
fide vera atque ardenti invocatione Iesu Christi. Itaque
omnes nos deo optimo maximo gratias agimus, qui illam gravi
hoc morbo tandem liberare dignatus est. Ego postridie aut ad
summum tertio die domum rediturus sum; manebo enim ad biduum
cum patre propter disponendas res domesticas.
Adiunxi his meis literis epistolam ad affinem
meum Liberianum, quam rogo ancillę meę des perferendum
fratri illius, quo istam quam primum per suum Liberiano
transmittat. Vale. Salutat vos omnes pater, uxor sororque
mea. Saluta meo nomine omnem familiam. Iterum vale.  12.
martii 1555.
T[ibi] d[editus] Iosias Simlerus.
Vigilantissimo Tigurinę ecclesię pastori d. Henrico
Bullingero, patri suo venerando.
                                               Zürich.
</content>
</letter>