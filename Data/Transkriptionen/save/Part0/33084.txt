<?xml version="1.0" encoding="UTF-8" ?>
<letter id="33084">
<nr>33084</nr>
<correspondents>
	<originator>Ambrosius Blarer</originator>
	<addressee>Bullnger</addressee>
</correspondents>
<space_time>
	<place>(Leutmerken</place>
	<date>Ende Juni 1563.)</date>
</space_time>
<vo>Zürich StA, E II 357a, 854 / Orig. Aut.</vo>
<dr>Bl. III, 773f. R.</dr>
<re></re>
<note></note>
S. Multum te obsecro, mi colendissime charissimeque Bullingere,
ut, ubi primum Genevam scripseris, fasciculum, quem hic mitto,
cum tuis literis connexum Calvino nosto aut Beze pariter reddi
cures; nuncio vero, qui diligentius hic nobis inserviat, duos
bazones hic insinuatos dabis; omnino enim perire aut intercipi
nolim, quę non mea solum, sed aliorum etiam sunt amicorum
fasciculo huic credita.
Nova nulla sunt, nisi que hic a me ex
amicorum quorundam literis descripta mitto.
Tu, quod habes, ex
Gallia praesertim, vicissim mihi tuo more communica.
Constantienses enim carrucarii istinc a vobis Constantiam
revertentes apud Felben pagum pernoctare solent, unde mihi,
quicquid vel Tiguro vel Vituduro scribitur aut mittitur, nulla
difficultate affertur.
Bene vale, mi venerande mihi semper in
Christo anime, apud quem mihi fideli tuo patrocinio adesse sedulo
velis.
Saluta tuam domum cum omnibus fratribus et sororibuNr. *
(*saluta hier nochmals!) Salutant te magna cum veneratione
charissima mea uxor, soror cum filiis.
Non dubito, quin iam ex
amicis miserabile fatum Heinrichi ab Ulmis cognoveris, quam,
quotquot noverunt, vehementer plangunt.
                                             T[uus] Am[brosius]
Bl[aurerus].
[Ohne Adresse.]
</content>
</letter>