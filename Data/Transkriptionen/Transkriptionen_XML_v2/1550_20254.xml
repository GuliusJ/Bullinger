<?xml version='1.0' encoding='UTF-8'?>
<letter id="20254" year="1550" lang="lat">
<correspondents>
	<originator>Sigismund Stier</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>13. November 1550</date>
</space_time>
<record>Zürich StA, E II 346, 264. / Orig.(Aut.)</record>
<print></print>
<statue></statue>
<content>
Salutem in domino. Quo in statu sint res principum
Wirtenbergensium, amantissime
frater, facile ex senioris ducis obitu coniicere poteris
atque adeo literis a
principe nostro superioribus diebus vobis transmissis.
Negotium d. Christophoro
ut haeredi cum rege Ferdinando, nobis cum Caesare esse plane
ignotum non est. Si
ea essent composita et transacta, bene nobiscum ex optimi
maximi beneficio agi
non dubitarem. Id ut iuxta patris nostri cęlestis
voluntatem, ad eius gloriam
et animarum nostrarum salutem fiat, summa opera, diligentia
et studio precandum
est. Qua in re puto summe necessarium, ut fratres omnes in
concionibus et
precationibus solitariis non intermittant pulsare apud
dominum, ut omnia dirigat
et disponat ad suam gloriam et principum salutem. Optime vale.
<timestamp>Basileae, 13. novembris 1550</timestamp>
<signature>Tuus Taurus.</signature>
Dux Huldrichus obiit 6. novembris mane intra 5.
<timestamp>et 6. horas 1550.</timestamp>
Significato
mihi pretium pro nostri filii vestibus, quod debes. Rursum
vale in domino.
Bullingero.
Dum claudebam tuas pręsente Nicolao Regio, redditę
sunt mihi literę Petri
Tossani, confratris nostri charissimi, quę indicant statum
ecclesię
Montbelgardianę magno esse in periculo propter episcopum
Vesontinum et
Burgundiones. Disputarunt illic fratres, an velint salutare
et resalutare impios
pfaffones, et convenerunt quod minime et cupiunt scire meam
sententiam. Oro, ut
tu quoque, si vacarit, tuam ad me scribas sententiam etc.
Nil dissidii paret.
Nur ein Zettel. Schluss von Bullingero an scheint von Erb
geschrieben zu sein.
</content>
</letter>