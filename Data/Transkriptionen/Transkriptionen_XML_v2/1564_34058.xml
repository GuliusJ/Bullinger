<?xml version='1.0' encoding='UTF-8'?>
<letter id="34058" year="1564" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>[Zürich]</place>
	<date>14. April 1564</date>
</space_time>
<record>St. Gallen IX, 150. / Orig.(Aut.)</record>
<print>Bl. III, 808f.</print>
<statue></statue>
<content>
S. D.  Remitto tibi, chare frater, literas et theses et maximas tuae diligentiae gratias ago; nihil nunc memoratu dignum habeo.
Comitia Helvetica nunc demum coepta sunt.
De causa Claronensi non omnino pariter iudicant.
Rediit Froschouerus Franckfordia; senior est mortuus.
Tulit secum
vastum illum Brentii librum, in quo se superat amarulentia; eandem occinit cantilenam ac pessime interpretatur, quod nos ipsos fratres nuncupamus et vicissim
pro fratribus ab illis agnosci petimus.
Furit iste; sed ita rectius ipsum multi agnosc[ent]. Ubi plus ocii et virium nactus fuero, scribam copiosius.
Bene vale cum omnibus tuis et fratribus nostris.
<date>14. aprilis 1564</date>.
<signature>Bullingerus tuus.</signature>
Dem hoch-und wolgelerten herren m.
Ambrosien Blaureren, säßhafft zuͦ Wintherdur, minem günstigen herren und fürgeliepten bruͦder.
 Wintherdur.
</content>
</letter>