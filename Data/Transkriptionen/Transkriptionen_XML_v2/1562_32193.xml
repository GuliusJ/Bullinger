<?xml version='1.0' encoding='UTF-8'?>
<letter id="32193" year="1562" lang="lat">
<correspondents>
	<originator>Bullinger</originator>
	<addressee>Johannes Haller</addressee>
</correspondents>
<space_time>
	<place>Zürich</place>
	<date>27. November 1562</date>
</space_time>
<record>Abschrift von unbekannter Hand (17. Jh.)<fx><a>Mit Randbemerkungen und Unterstreichungen von Johann Heinrich Hottinger.</a></fx>: Zürich ZB, Ms F 46, 603<fc>Simler: ZBZ, Ms S 105, 20.</fc></record>
<print>Ungedruckt</print>
<statue></statue>
<content>
S[alutem] d[ico].
^$Dominus affligit, dum ex senatu iam aliquanto tempore sustulit senes et pios prudentesque viros plurimos; nunc etiam a nobis
avocavit Martyrem, virum incomparabilem. Migravit hic in vera fide huius mensis 12., cum vix aliquot decubuisset dies.
Vehementer me turbant mortes tot virorum, quorum donis vehementer iuvari potuisset ecclesia, quam vereor abducendam in
fluctus graves. Utinam d. Musculus susciperet munus respondendi Brentio pro Martyre in causa unionis personalis et duarum in Christo naturarum permanentium.
^$Concilium Tridenti egregie procedit. Venit eo Lothar[ingus] card[inalis] cum praelatis Galliae. Sy wöllend die sach ußmachen, und sind wunderbar rathschleg; das alles glaubend wir nit. Gott thuͤye[?] uns die ougen auf. Sunst fürcht ich eines grossen falls etc.
^$Die von Glariß sind aber gestillet biß auf den tag zuͦ Baden 3. ianuarii, dahin sy aufzogen. Tschudi ist von inen
zogen gen Rapperschwil. Non bonum praesagium.
^$Insuavem vivo vitam; sed quia domino ita placet, propter dominum sustineo. Inservivi iam ecclesiae ad 40 fere annos,
coepi enim in mense ianuario anni 1523. Cuperem itaque ex animo, ut dominus liberaret me et ad se in regnum eius evocaret.
Sequerer vocantem animo laetissimo. Sed fiat voluntas domini. In hoc vale.
<address></address>
</content>
</letter>