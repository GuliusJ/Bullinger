<?xml version="1.0" encoding="UTF-8" ?>
<letter id="1850">
<nr>1850</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>18. Februar 1544</date>
</space_time>
<vo>Autograph: Zürich StA, E II 343a, 297 (Siegelspur)</vo>
^&xK: Zürich ZB, Ms S 54, 42; TD.: de Porta, Hist. Ref. Raet. I 182f; Erw. ebd. 255. 257. 260; F. Meyer, ev. Gemeinde in
Locarno I 63^&x{
<re>Seine von Bullinger getadelte Rücktrittsabsicht gründete in seiner geschwächten Gesundheit sowie in drohender Armut, seit ihm vor sechs Jahren wegen seiner Kritik an den Pensionenempfängern das Jahresgehalt um 33 Gulden gekürzt wurde; nachdem ihm inzwischen eine Erhöhung um 20 Gulden zugestanden wurde, will er nun bis zu seinem nahen Tod ausharren. Sein Kollege [Johannes Blasius] will wegen eines erlittenen Unrechts sein Amt aufgeben und wird mündlich darüber berichten; Bullinger soll ihn von diesem Schritt abhalten.
</re>
<dra>[Gedruckt: Theodor von ^#/+Liebenau,^#/- Briefe denkwürdiger Schweizer, Luzern 1875, S. 48f, Nr. 27; Graubünden, Korr. I 60f, Nr. 47.]</dra>
^&xGraciam et misericordiam a domino.
^$Literas humanitatis tuae (quamvis non suo tempore redditas)
accepi, charissime Bullingere, quibus me hortaris, ne
officio sive vocationi meae renuntiem et ne oviculas Christi
curę meae concreditas temere deseram. De his multis
verbis esset agendum; sed vires mihi non sunt, nec ad
scribendum prae ęgritudine capitis aptus sum. Hęc
igitur prima caussa est, quod huic vocationi deinceps
penitus impar sum, effoetus fere omnibus viribus; nam curis
et laboribus referta vires meas longe superat. Alia caussa:
Ante annos sex, quum me pensionariis nebulones opponerem pro
concione, prout offitium meum exigebat, illorum rabiem in me
concitaveram, ut de sacerdotiolo meo (quod alias exile erat
et tenue) in singulos annos 33 aureos Renenses decerperent.
Ego hucusque toleravi iniuriam hanc; sed interim, quantum
decerpserunt, tantum de meis et uxoris meae bonis assuere
coactus sum, adeo ut, si diutius ferendum fuisset, liberi
mei post obitum meum ad mendicitatem redacti exularent.
Tamen antequam molirer quippiam, senatui paupertatem meam et
propositum meum indicavi, qui auctarium 20 aureos in
singulos annos addiderunt. Ego, his contentus et quia tumbae
proximus, diem domini in vocatione hac expectabo.
^$Caeterum collega meus, frater dilectissimus, gravi affectus
iniuria, ut tibi coram expositurus est, indeque offensus, ut
renuntiare proposuerit et in animo suo firmiter statuerit.
Rogo igitur atque obsecro charitatem tuam, ut illum
dehorteris et a proposito suo, quantum potueris, absterreas;
nam ego (nisi deus meliorem valetudinem daturus sit) quasi
defunctus reputandus sum, et ipso recedente ecclesia in
totum destituta esset. Cetera ipse tecum enarrabit.
^$Vale.
^$Ex Rhetiae Curia, 18. februarii 44.
<un>Tuus Ioannes Comander.
<lz>[Adresse .....:] Pio et docto Tigurinae
urbis antistiti M. Heinricho Bullingero, fratri suo in
domino charissimo.^&x{
</content>
</letter>