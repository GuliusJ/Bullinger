<?xml version='1.0' encoding='UTF-8'?>
<letter id="26177" year="1556" lang="lat">
<correspondents>
	<originator>[Michael Schütz] (Toxites ...)</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>24. September 1556</date>
</space_time>
<record>Autograph: Zürich StA, E II 345, 421.(Siegel...)</record>
<print></print>
<statue></statue>
<content>
S. P. Imprudenter facere iuditio meo viderer, si Ioannem
Burcherum tibi commendarem, quocum tibi iam, ut puto, non modo
vetus, sed etiam arcta amicitia intercedit. Quia vero multa me
ab eodem humanitatis offitia accepisse fateor, non oro, ut ei
adsis, quod hoc tua sponte sis facturus, sed, ut adesse ei
possis, demonstrabo. Nosti, quam artem Conradus Zviccius habeat
de parcendis lignis in coquendo ac calefaciendo conclavi. Ad eam
promulgandam pluribus opus habet hominibus. Cum autem Burcherus
noster homo sit in multis rebus versatus, prudens atque sollers
quique Latinam linguam non intelligit modo, sed probe loquitur,
puto illum Zviccio nostro ea in re fore utilem, si a te illi
commendetur, nec credo Zviccium tuam commendationem parvi
facturum esse. Velim autem, ut me mentionem nullam apud eum
facias, quoniam is mea opera iam fere annum ea in re usus est ac
deinceps etiam utetur, ne quid de me sinistre suspicetur, quae
res Burchero potius fraudi quam emolumento esset. Videtur mihi
hęc omnino via esse, qua Burcherum iterum iuvemus, quod ego ex
animo cupio.
^$Vestris confoederatis nolite plus fidere, quam par est; Romę
enim auxilium pontificis contra vos implora[ru]nt, tametsi illud
cardinalis quidam dissuasit.
<timestamp>Argentorati 24. septembris 1556.</timestamp>
^$Tuus ex animo Toxites.
<address>
[Adresse ...]: Et virtute et pietate ac doctrina praestanti
viro d. Heinricho Bullingero, amico suo observando. Zurch.
</address>
</content>
</letter>