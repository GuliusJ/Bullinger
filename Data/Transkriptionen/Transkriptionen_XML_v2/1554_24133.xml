<?xml version='1.0' encoding='UTF-8'?>
<letter id="24133" year="1554" lang="lat">
<correspondents>
	<originator>Celio Secondo [=Secundo] Curione [=Curio]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>12. Juni 1554</date>
</space_time>
<record>ZÃ¼rich StA, E II 366, 64. / Orig.(Aut.)</record>
<print></print>
<statue>Regest</statue>
<content>
S. D.   Scripsi ad te, venerande frater, superioribus diebus
misique fasciculum literarum, qui Argentina ad me missus
fuerat. Nunc tibi literas generi mei tibi mitto una cum
literis ad Mainardum nostrum, Clavenensis ecclesiae
ministrum, quas oro te ad eum primo quoque tempore mittas.
Hoc erit genero, mihi et ipso Augustino gratissimum. Vale.
De rebus Anglie puto te accepisse regem Philippum adventare
magnis cum copiis. Angli, qui foris sunt, edictum est, ne in
Luteranis civitatibus neve in Gallia consistant, sed in
Italia. Sex millia Anglorum duce quodam magnate in Galliam
ad regem se contulerunt parati iussa facere. Vintoniensis
ille Anglie tyrannus a consilio proditionis accusatus est;
accusationem regina non admisit aut, si admisit, dixit se ei
ignoscere propter eius multa in se merita. Caesar ad Belgas
magnas habere copias dicitur Gallusque contra. Ita vides
omnia plena malorum. Oremus dominum, in tot malis defendat
et conservet ecclesiam suam. Iterum vale cum sancta familia
tota. Saluta fratres.
<timestamp>Basileae  12. iunii 1554.</timestamp>
<signature>Tuus ex animo C[oelius]  S[ecundus] subscripsit.</signature>
<address>
[Adresse:] Clarissimo viro domino Henricho Bullingero, ecclesiae
Tigurinae antistiti, domino et fratri colendissimo.
Zurich.
</address>
</content>
</letter>