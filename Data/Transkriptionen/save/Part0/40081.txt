<?xml version="1.0" encoding="UTF-8" ?>
<letter id="40081">
<nr>40081</nr>
<correspondents>
	<originator>Johannes Löwenklau</originator>
	<addressee>Bullinger.</addressee>
</correspondents>
<space_time>
	<place>Basel</place>
	<date>30. August (1570)</date>
</space_time>
<vo>Zürich StA, E II 336, 101. / Orig. Aut.</vo>
<dr></dr>
<re></re>
<note></note>
S. P.  Litteras hasce meis inclusas Reinhartus a Ratlo ante
duos menses heic apud me relinquebat, ut eas ad te, vir
reverende, oblata occasione mitterem. Ego, qui amici
voluntati satisfacere cuperem, non multo post Gallo cuidam
eas dabam, qui et Tigurum se iturum et  te conventurum
aiebat. Verum mutato consilio Genevam profectus longo
temporis interiecto spatio mihi cum meis, quibus erant
inclusae, remisit. Quam ob rem serius ad te illas pervenire
sane doleo meque hac in parte ut excusatum habeas, oro.
Epithalamia istaec poematia Reinhartus ipse suis adiunxerat,
titulum Nazianzeni ego, qui quidem studio meo totum iam
biennium qua interpretationem qua veteres ad libros
collationem insigniter ornatus hac hyeme typis
chalcographicis excudetur. Spero illam operam viros bonos
probaturos; a me quidem certe magnus impensus est labor,
cuius me minime poenitebit, si aequa hominum iudicia
experiar; nam ceteroqui dolerem me tam diu studium iuris
civilis intermisisse, quod ego iamdudum amplexus urgere non
desino.
Vale, vir clarissime, meaeque veniam audaciae dato, qui ad
te hactenus ignotus scribere non dubitaverim.
Ante diem 3. kalendas septembres Basilea.
Tui studiosus Ioannes
Lewenkla scripsit.
Reverendo et charissimo virod. Henrico Bullingero, pastori
ecclesiae Tigurino, domino suo colendo.
Darunter v. Bull.s Hd.: "Ioannes Löwenklau, interpres
Gregorii Nazianzeni, 1570."
</content>
</letter>