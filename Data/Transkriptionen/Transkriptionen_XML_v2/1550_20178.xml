<?xml version='1.0' encoding='UTF-8'?>
<letter id="20178" year="1550" lang="lat">
<correspondents>
	<originator>Johannes Oporin [=Oporinus]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>9. August 1550</date>
</space_time>
<record>Zürich ZB, Ms F 62, 403. / Orig.(Aut.)</record>
<print></print>
<statue></statue>
<content>
S.  Pro amica erga me voluntate tua, quam libello ad me
misso declarare
voluisti, ago ingentes gratias, mi d. Bullingere, et
quamquam hoc tempore
maioris momenti libris absolvendis sum occupatissimus, tamen
dabo operam,
quantum fieri potest, ut hac quoque parte vel domi nostrę
vel per alium tibi
gratificemur. Nactus nuper sum ex Augusta Vindelicorum
epistolas duas bene
longas de eodem negotio scriptas Latinas, quas item amicus
quidam noster
Hainzelius ad me misit et operę pretium putat, ut
edantur. Forte eas isti
libello tuo coniungam, ut simul totum brodium effundamus.
Bene vale, mi d.
Bullingere, et dominum pro nobis ora.
<timestamp>Basileae  9. augusti 1550.</timestamp>
Ioannes Oporinus tuus ex animo.
Eadem scripturus eram domino P[etro] P[aulo] Vergerio; sed
quod
non fuit ocium, cupio hasce literulas illi tecum esse
communes. Salutabis quoque
ipsum meo nomine quam officiosissime.
D. Henrico Bullingero, amico suo in primis colendo.
Tiguri.
[Ursprünglich eine andre, durch obige ersetzte Adresse, die
lautete: Optimo
atque doctissimo viro d. Henrico Bullingero, amico suo in
primis colendo. Tiguri.]
</content>
</letter>