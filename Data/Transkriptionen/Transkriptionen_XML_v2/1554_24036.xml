<?xml version='1.0' encoding='UTF-8'?>
<letter id="24036" year="1554" lang="lat">
<correspondents>
	<originator>Jean du Fraisse</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>5. Februar [1554]</date>
</space_time>
<record>Zürich StA, E II 365, 171.</record>
<print>Gr. I,  S. 360.</print>
<statue></statue>
<content>
S.  Facere non possum, cum quid novi accidit, quin te
certiorem faciam. Dux Florentinus excursiones in agrum
Senensem fecit et se urbem obsessurum minitatur. Illam
liberam esse Caesar pati non potest. Papam dicunt in neutram
partem inclinaturum, quod difficile est creditu.
Conquiruntur milites in Superiore Germania; principes tempus
consultando eximunt. Quam gratum Caesari faciunt, qui usuram
temporis suum esse lucrum putat! Nostri magno studio se ad
bellum comparant. Illa sunt timenda, quae homines minus
pervident*, tu tuique similes satis vident.  Vale.  Curiae,
nonis februarii.
<signature>Tuus episcopus Bayonensis.</signature>
Doctissimo viro, domino Henrico Bullingero, ecclesiae
Tigurinae ministro, amico charissimo.
Tiguri.     Zu Zürich.
(Nur die Adresse ist von andrer Hand beigefügt. *): Es steht
im Original deutlich
"pervides".)
</content>
</letter>