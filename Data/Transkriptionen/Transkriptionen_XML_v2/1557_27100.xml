<?xml version='1.0' encoding='UTF-8'?>
<letter id="27100" year="1557" lang="lat">
<correspondents>
	<originator>Johannes Oporin [=Oporinus]</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>30. Mai 1557</date>
</space_time>
<record>Autograph: Zürich ZB, Ms. F62, 421.(Siegel...)</record>
<print></print>
<statue></statue>
<content>
S. Spero, quae hactenus misi folia, omnia ad te perlata
esse; misi autem a b c d e quinque terniones. Iam tabellarium
nactus duos proxime sequentes f g mitto, brevi proxima
occasione rursum alios missurus. Pergo, quantum licet, atque
utinam plures potuissem absolvere hactenus, antequam
cacodaemon aliquid impedimenti moliretur. Mitto simul literas
Francfordia hodie acceptas a Valerando Pollano, cuius etiam
literarum ad me particulam, qua te et d. Petrum Martyrem
interesse colloquio Wormacię propediem futuro optat et, ut ad
vos perscribam, hortatur. Malui itaque, ut ipsiusmet Valerandi
manum videretis, neque mihi prolixius scribere nunc vacat.
Opto te et pios apud vos omnes bene valere in Christo.
<timestamp>Basileae subito 30. Maii 1557.</timestamp>
^$Ioan[nes] Oporinus tu[uus] ex animo.
<address>
[Adresse ...]: D. Henrico Bullingero, ecclesiastae
Tigurino domino et amico inprimis colendo.
</address>
</content>
</letter>