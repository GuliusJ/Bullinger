<?xml version='1.0' encoding='UTF-8'?>
<letter id="25052" year="1555" lang="de">
<correspondents>
	<originator>Justina von Lupfen</originator>
	<addressee>Bullinger</addressee>
</correspondents>
<space_time>
	<place>Ulm</place>
	<date>2. April 1555</date>
</space_time>
<record>Zürich StA, E II 361, 129.</record>
<print></print>
<statue></statue>
<content>
Justina g[räfin] z[u] Lupffen etc., abbadysse zue Sant
Weylghen zu Uln.
Wyrdiger her N. Wyr schicken euch hie ain bryef, den unser
dyner maister .......
Bitert an euch geschryben und denselben bryef bysher by uns
behalten; dan wyr bys anher des wylens gewest selbs zu
Zeurich zu ziehen, alain mit euch und andren perdicanten,
und dye das wort gotz duent und das waren evangelium recht
lernen, reden wolle. Non hat es sich nit welen schicken.
Biten wyr euch, das yr unserm vorernanten dyner wyder
schryben welent und den bryef uns her zu ougen bestelen
welen, das er uns werd ungefer acht tag nach ostern; dan wyr
bald nach ostern wyder yns Nyderlant verraysen werden.
Hiemit got almechting befolen, der euch und uns ale bey
seinem wort erhalten wel.  Datum den  2. aperelis anna 55.
<address></address>
Auf der Vorderseite oben Vermerk von Bullingers Hand: "Zuͦ
Sandt der vilygen zuͦ Sant Urßlen."
</content>
</letter>