<?xml version='1.0' encoding='UTF-8'?>
<letter id="41009" year="1571" lang="lat">
<correspondents>
	<originator>Bullinger</originator>
	<addressee>Johannes Haller</addressee>
</correspondents>
<space_time>
	<place>Z端rich</place>
	<date>6. Februar 1571</date>
</space_time>
<record>Kopie (16. Jahrhdt.? eher 17. Jahrhdt.): Z端rich StA, E II 342a, 648</record>
<print></print>
<statue></statue>
<content>
S[alutem] d[ico].
^$Satis frequenter mittimus ad te, chare frater,
literas frater tuus et ego, sed ne literulam accipimus a te
iam intra mensem unum et alterum. Ultimo cum meis coniunxi
ad d. Benedictum Aretium literas. Misit postmodum frater
tuus omnia, quae aliunde acceperam ab amicis, et adiunxi
institutionem legationis meorum missorum Basileam. Sed an
acceperis, an non acceperis, per te ignoramus. Utinam ex
morte non ita sis mutus!
^$Basilienses promiserunt se scripto
responsuros; sed nihildum videmus, forte ne posthac aliquid
missuri, nisi forte omnia communicent cum Tubingensibus,
Argentinensibus et marggravianis; plus enim propendent ad
exteros quam ad socios et foederatos. Ideo nescio cuius
culpa, nisi forte bona ex parte Sinonis[!] Sulceri.
^$Magna hic est caritas rerum omnium et maxima inopum
mendicorum copia, querela miserrima; luimus iam poenas
nostrae profusionis et ebrietatis scelerumque. Dominus
misereatur nostri.
^$Multa patimur hic propter tyrannidem, quae exercetur a
vicinia in communibus illis praefecturis et episcopi
Constantiensis et abbatis S. Galli dominiis. Dominus videat
et requirat et liberet nos a malo.

<timestamp>Tiguri, 6. februarii 71.</timestamp>
Hie hat man abgestelt alle fasnacht, freudenmahl, h端nneressen und was dergleichen.
<signature>Tuus qui semper H[einrychus] Bullingerus.</signature>
<address>Domino Iohanni Hallero, Bernensis ecclesiae ministro, domino compatri et fratri meo honorando et carissimo. Bernn.</address>
<address>
[Adresse/Archivvermerk auf der R端ckseite(?):] D. Hallero, Bernatum co[...?] in summo templo etc.
</address>
</content>
</letter>