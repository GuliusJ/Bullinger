<?xml version="1.0" encoding="UTF-8" ?>
<letter id="32098">
<nr>32098</nr>
<correspondents>
	<originator>Wolfgang Wissenburg</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>6. Juni 1562</date>
</space_time>
<vo>Zürich StA, E II 375, 681. / Orig. Aut.</vo>
S. D. Per Christum servatorem.
Hodie, hoc est  6. iunii literas  4. iunii a te scriptas accepi, quibus te meas accepisse intelligo.
Quibus quod respondeam, nunc nihil habeo; heri etenim per vestros studiosos, quos ab Heidelberga revocastis, de fratrum sententia, quid cum vestris, quos huc misistis perd. Hospinianum et me actum, scripsi.
Placet omnibus modis sententia vestra de recusando Tridentino conciliabulo, quemadmodum plurimis ex hesterno die literis intelliges.
De occupato oppido Angiers
nihil audivimus.
Villamfrancham a Conden[si]bus acceptam constanter adhuc narratur et damno multo minori, quam fama sparserat; nam cum duo milia Condensium periisse primo dicerentur, nunc 200 tantum esse dicuntur.
Exemplar scripti Sultzerus sibi usurpavit; id quam primum ab ipso impetravero, remittam.
Quod reliquum ad te nunc scribam, nihil habeo, quam fratrum omnium vos salute impartiar, inprimis autemd. Marci Berschii, qui qua gratitudine tuae humanitatis salutationes recipiat satis, nescit.
Interim vale ac vale millies.
Basileae.
Festinanter.
Fratres omnes meo salutes nomine ac fratrum, Lavaterum autem inprimis.
Datum Basileę  6. iunii anno 1562.
                                          Tuus supra, quam credis, Wissemburg.
Amplissimo viro et omni genere virtutum ornatod. Heinricho Bullingero, Tigurinę ecclesię pastori fidelissimo, domino et amico suo veteri.
^$Zurich.
</content>
</letter>