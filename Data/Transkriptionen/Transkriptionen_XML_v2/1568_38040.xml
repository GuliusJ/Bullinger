<?xml version='1.0' encoding='UTF-8'?>
<letter id="38040" year="1568" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>22. April 1568</date>
</space_time>
<record>Zürich StA, E II 370a, 397. / Orig. (Aut.)</record>
<print></print>
<statue></statue>
<content>
S. Ego vicissim quoque pauca scribo. Quae de pace habeo,
mitto ad fratrem; is ea tibi communicabit. Unum hoc excidit,
quod ad Sabaudum, Genevenses nullam habere spem, quod
recepturus sit pacem illam constitutam et factam nuper in
conventu Neodunensi, cui consul etiam vester interfuit;
gravat enim illos novis de novo exactionibus. Cuius rei
gratia his diebus legationem huc miserunt, et nostri
scribunt pro illis ad ducem. Arbitrantur multi, es werd gon
wie vornaher: des läbens werd kein end sin, bis man wider
mitt dem paner dran muͤß.  A Beza iam nihil habeo; cum
accepero aliquid, communicabo tibi. Reliqua in fratris
literis continentur.
Salutat te novus consul noster dominus a Mülinen, vetus itam
d. Steigerus, qui, licet ambulare possit, adhuc tamen se
domi continet, quia non audet adhuc se sine baculo aut
sustentaculo itineri committere. Salutat item te Blasius,
gener meus, qui iam hic mecum est, socer item, Diesbachius
quoque et Gravenrietus cum Manuele.
<timestamp>Bernae  22. aprilis 1568.</timestamp>
Remitto ea, quę Augusta ad te missa sunt, et ago tibi
pro his gratias. Salutat te etiam Io[hannes] Iac[obus]
Bonstetterus, gubernator Neocomensis, singulariter.
<signature>I[ohannes] Hallerus tuus.</signature>
<address></address>
</content>
</letter>