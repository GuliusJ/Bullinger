<?xml version='1.0' encoding='UTF-8'?>
<letter id="19287" year="1549" lang="lat">
<correspondents>
	<originator>Wolfgang Musculus</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>21. Oktober 1549</date>
</space_time>
<record>Autograph: Zürich StA, E II 360, 25.(Siegel...)</record>
<print></print>
<statue></statue>
<content>
S. D. Interea, quo Pellicano ad te literas dedi, compater in
domino charissime, loquutus sum quaestori Hallero de retinendo
hic compatre meo Ioanne Hallero. Is respondit expectare dominos,
donec ipse Hallerus mentem suam hac in re declaret: Postea et
ipsum quoque compatrem meum conveni percontatusque sum, num
causam suam isthic Tiguri coram transegisset. Respondit paucis:
"Cur hoc facerem, cum nemo sit, qui urgeat?" Subieci non posse
ipsum ecclesiam hanc relinquere bona cum conscientia. Regessit:
"Sicut semper dixi, ita nunc quoque dico. Causam hanc commendo
dominis meis Tigurinis, qui me huc miserunt. Illis obtemperabo,
modo Bernates faciant, quod aequum est et necessitatibus meis
non incommodum." Iam pro tua prudentia causam hanc apud vestros
isthic tandem ad finem perducas, necesse est. Adiecit etiam
quaestor accepisse se literas abs te, quibus horteris, ut
necessitatibus meis paulo liberalius consulatur, idque se pro
viribus curaturum. Pro qua tua sollicitudine tibi maximas habeo
gratias.
^$Caeterum mitto hic ecclesiasticas historias, ut, quae hactenus
truncatim legisti, posthac continua ac plena serie legere
possis. Dominus te cum tuis omnibus per gratiam suam conservet,
compater charissime. Salutant mei tuos omnes. Saluta dominos ac
fratres, D. Bibliandrum, Gualterum, Pellicanum, Gervasium
nostrum iam trigamum et papistico sacerdotio duplici nomine
ineptum.
<timestamp>Bernę 21. octobris 1549.</timestamp>
^$W[olfgangus] Musculus, tuus in domino.
<address>
[Adresse ...]: Praestantissimo theologo M. Heinrycho
Bullingero, Tigurinae ecclesiae antistiti fidelissimo, compatri
suo in domino charissimo. Tiguri.
</address>
</content>
</letter>