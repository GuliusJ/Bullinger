<?xml version="1.0" encoding="UTF-8" ?>
<letter id="1490">
<nr>1490</nr>
<correspondents>
	<originator>Die Pfarrer</originator>
	<originator>Lehrer von Zürich</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>4. April 1541</date>
</space_time>
<vo>Gedruckt: Ioannis Calvini Epistolae et responsa. [...] Editio secunda, Genf (Pierre de Saint-André) 1576<f1>Rodolphe Peter / Jean-François Gilmont, Bibliotheca Calviniana. Les oeuvres de Jean Calvin publiées au XVI^#'e siècle, 3 Bde., Genf 1991-2000, Nr. 76/1.<fe>, S. 417f</vo>
<vo>Kopie (nach Druck): Zürich ZB, Ms S 49, 75</vo>
^&xZit.: Bouvier 90f; Rott, in: HBGesA II 279, Nr. 136^&x{
<re>Sehen es als ihre Aufgabe an, ihm zu schreiben, da sie glauben, dank ihrer freundschaftlichen Verbindung viel bei ihm bewirken zu können, und verzichten deshalb auf kunstvolle Reden.
Freuen sich, dass die Genfer nach seiner Vertreibung zur Einsicht gekommen sind und ihn durch eine Gesandtschaft zur
Rückkehr aufgefordert haben; ermahnen ihn, sich dem Ruf Gottes nicht zu widersetzen, wie es Jona versucht hat. Während die
Straßburger Kirche gut versehen ist, steht Viret in Genf allein da, von Lausanne ganz zu schweigen, deshalb muss Straßburg ihn
ziehen lassen, so wie es die Kirche von Antiochien mit Paulus und Barnabas tat. Das Beispiel Christi, des guten Hirten,
verpflichtet ihn dazu, die Schafe nicht im Stich zu lassen, die nach ihm suchen - auch Paulus hat sich weiter um die von ihm
gegründeten Gemeinden gekümmert -; der Vorstoß von [Jacopo] Sadoleto hat gezeigt, wie sehr Genf in Gefahr ist. Gott wird
Calvin helfen, die Schwierigkeiten zu überwinden; die Stadt an der Nahtstelle zwischen Frankreich, Italien und Deutschland ist
der richtige Ort für ihn, um durch Wort und Schrift für das Reich Christi zu wirken. Die Zürcher vertrauen darauf, dass er sich ihren Bitten nicht widersetzen wird.
</re>
<tx>[Weitere Drucke: Johannes Calvin, Opera omnia theologica, Bd. VI/2, Genf 1617, Sp. 581-583; ders., Opera omnia, Bd. IX/2, Amsterdam 1671, S. 261f; CO XI 185-188, Nr. 294; Corr. des réformateurs VII 75-78, Nr. 961.]
^&x Doctores ac pastores ecclesiae Tigurinae Calvino, fratri
in domino observando.
^$Quanquam nobis semper iucundissimum fuerit scribere ad te,
vir clarissime fraterque in Christo venerande, hoc tamen
tempore non iucundum modo, sed maxime necessarium esse
iudicavimus, nisi gloriae dei, ecclesiarum Christi
officiique nostri desertores dici et haberi velimus.
Scribimus enim ad eum, quem nobis et Christi amor et summa
virtus arctissimo amicitiae vinculo coniunxit, apud quem non
dubitamus nos omnia et posse et impetrare, nec opus est, ut
longa praefatione attentionem et benevolentiam nobis
conciliemus apud te, quum nobis benevolentia tua erga nos
iam dudum perspectissima sit, unde et arbitramur te nostris
in literis plus simplicitatem et candorem quam ornamentum
aut splendorem perpensurum esse. ^&x{
^&x ^$Quantum Satanae astus et hypocritarum artes possint, non
est, ut recenseamus, quum in te uno exemplum evidens
proditum est, qui improbis illorum machinationibus et
conspirationibus ante annos aliquot ex urbe et ecclesia
Gebennensi eiectus ad Argentoratenses venisti, qui te
exsulem et patria expulsum summo cum honore exceperunt.
Receptis per gratiam domini oculis fidem et diligentiam
tuam, quam prius expendere non potuerant, ac qui veri, qui
falsi prophetae, coeperunt agnoscere, adeo ut eiectis aliis
te unum summis omnius votis per honestissimam legationem, ut
audimus, repetierint eoque innocentiae et fidei tuae
testimonium egregium tulerint. Quae res nobis et omnibus
piis, ut par est, non parum gaudii attulit. Nec dubitamus te
quoque singulari quodam gaudio affectum huiusmodi nuncio,
utcunque factum sit, ut hactenus reditum ad Gebennates tuos
distuleris. Quare te nostris literis, quae apud te plurimum,
nisi fallamur, valere existimamus, inhortari voluimus, ne
vocationem hanc dei negligas ac contemnas. ^&x{
^&x ^$Non sumus ignari, quas remoras obiectare caro soleat, ut te
a proposito deterreat: Eiecerunt absque causa; indigni, quos
revisam, inconstantes ac futiles, et huius generis innumera.
Ad has vero voces seu blandas seu vanas aures obturare
militem Christi convenit. Audienda potius vocatio domini
eique illico obtemperandum. Vocationem domini esse hanc,
nihil est, ut probemus, quum conscientia tua huius rei
testis tibi sit, ut id nobiscum fateri quoque cogaris. Quam
vero inhonestum sit domino reluctari quantoque cum periculo
coniunctum, historia et exemplum Ionae satis indicat. Iam ut
Argentorati haereas, non sunt tam graves causae, quum te
abeunte ecclesia Argentinensis nihil iacturae faciat, quae
tot tantosque viros doctos et praestantes habeat ut vix
alia, ecclesia vero Gebennensis praeter unum Viretum habeat
neminem. Cuius humeris totum onus idque gravissimum
incumbit, quod tantisper sustinet, donec ad oves suas
revocetur, ut interim taceam, quanto cum periculo ecclesiae
Lausannensi desit suus pastor. Fuit et aliquando celebris
ecclesia Antiochiae (ut Actorum apostolorum caput decimum ^&x{
^&x tertium testatur), in qua prophetae et doctores plurimi
erant, utiles nimirum et necessarii tum ecclesiae
Antiochenae. At quum dominus alio vocabat, non repugnabant
vocationi divinae neque apostoli neque ecclesia, quin
dimitterent Paulum et Barnabam in opus, ad quod segregaverat
eos spiritus sanctus. Age nunc, Antiochia quaedam Argentina
est, in qua doctores et prophetae interque hos Calvinus, qui
propter eximiam eruditionem singulariaque dona a deo
concessa ecclesiae eidem utilis est et necessarius. Caeterum
dominus alio vocat, cui vocationi nostro iudicio non tam
Calvinus quam ecclesia Argentina obtemperare debet, adeo ut
non modo non retineat Calvinum, sed cunctantem et renitentem
emittat ac abmandet. Accedit iis evidens doctrina Christi et
exemplum. Quanta enim sollicitudine, quanto labore ille
aeternus pastor ovem perditam quaerere et servare docuerit,
Lucae caput quindecimum luculenter explicat, quin
ipsenonaginta novem in deserto relictis erraticam illam ac
perditam insequutus est, inventam molliter in humeros ^&x{
^&x sublatam ad ovile reportat. Quid faceret, si oves sua sponte
pastorem requirerent, qui fugientem tanto studio insequitur?
Ultro offert Christus suam gratiam indignis, nolentibus,
repudiantibus. At omnis Christi actio exemplo nobis esse
debet. "Exemplum", inquit, "vobis dedi, ut, quemadmodum
feci, et vos faciatis." Qua nunc mente, quo spiritu, quave
conscientia tibi occurrentes, te unice petentes deseres et
fugies? Paulus quas verbo dei genuit ac instituit ecclesias
saepius invisit et, ut in officio perstarent, multum literis
est inhortatus. Tua opera tuoque ministerio Gebennatium
ecclesia in Christo renata est, ergone liberos post parentem
suum eiulantes ac clamantes negligere ac contemnere potes?
Patierisne, ut tot oviculae praedae pateant, pro quibus
sanguinem fudit Christus? Ne viles tibi sint, quas tanto
pretio Christus redemit! Quod praedae pateant, quid opus est
probare, quum Sadoletus ille dicendi artifex mira ratione et
quasi per cuniculos nuper in ecclesiam Gebennensium irrepere ^&x{
^&x tentarit. Nec absistet, qui semel spe praedae illectus
coepit, sed hoc acriorem intentioremque impressionem in
gregem Christi inermem et pastoris praesidio destitutum
faciet. Neque vero difficile videatur, quod deus agere
iubet, ne pigeat sequi vocantem dominum, dabit virtutem,
sapientiam, patientiam, qui potens est. Mentiri nescit, ut
facile vincas ea incommoda, quae obstare iudicio carnis
videntur. Nunquam defuit dominus invocantibus se in
veritate. Quum tot ecclesiae te orent, vel huius solius rei
causa confidentius agas. ^&x{
^&x ^$Porro de utilitate non est, quod multa dicamus. Eruis oves
plurimas e luporum faucibus, coronam immarcessibilem tibi
apud deum contexis. Nosti Gebennam in confiniis esse
Galliae, Italiae, Germaniae, ut magna spes sit isthinc
evangelium latius in conterminas urbes disseminandi et
pomoeria regni Christi ampliandi. Nosti apostolum sibi
delegisse metropoles, in quibus praedicarit verbum
evangelii, ex quibus facile in alias urbes finitimas
dimanaret. Quantum vero regno Christi ex hac urbe adiicere
queas, ipse melius nosti, non praedicando solum, sed et
scribendo. ^&x{
^&x ^$Haec sunt, mi Calvine, quae nos movent, ut te rogemus,
obsecremus, obtestemur, ne vocationem hanc, quam a domino
esse non dubitamus, non reiicis, sed incunctanter et absque
mora sequaris. Nec dubia est apud nos fides tua et voluntas,
sed currentem ultro, ut ocius fiat, calcaribus quibusdam
impellimus. Iam preces et supplicationes nostras apud te
aliquid posse speramus. Scis, quam te amemus, quid tui causa
et in gratiam tuam faceremus; scis, quam tesuspiciamus et
colamus et propter dona illa egregia tibi a domino collata
revereamur. Tui autem illi tuique nominis studiosissimi et
ecclesiarum ac veritati amicissimi te fratrem et amicum
nostrum oramus ac per Christum obtestamur, quos contemnere,
quibus refragari turpe fuerit. Speramus enim et nos non omni
parte spiritu dei vacuos et ex carne tantum conulere.
^$Tu vale, frater in domino semper observande, et pro nobis
precare dominum.
^$Ex Tiguro, 4. aprilis 1541. ^&x{
</content>
</letter>