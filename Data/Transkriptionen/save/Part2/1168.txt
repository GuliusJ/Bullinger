<?xml version="1.0" encoding="UTF-8" ?>
<letter id="1168">
<nr>1168</nr>
<correspondents>
	<originator>Bullinger</originator>
	<addressee>Martin Luther</addressee>
</correspondents>
<space_time>
	<place>[Zürich]</place>
	<date>1. September 1538</date>
	<note>Zum Datum vgl. oben Nr. 1165, Anm. 1.</note>
</space_time>
<vo>Autographer Entwurf: Zürich StA, E II 345, 174f (ohne Siegel)</vo>
<dr></dr>
<re>Dankt für seinen Brief [Nr. 1126] und für die offenherzige Äußerung über Zwingli und Oekolampad. Versteht nicht, daß er
immer noch von unterschiedlichen Lehrmeinungen spricht, da er nach dem Zeugnis der Straßburger [Bucer und Capito] das [Erste
Helvetische] Bekenntnis samt der in Schmalkalden überreichten Erläuterung nicht mißbilligt hat. Rechtfertigt die
Veröffentlichung von Zwinglis ["Fidei expositio"], da Zwingli hier nicht anders lehrt als - nach Bucers Zeugnis - Luther
selbst, folgt er doch, was die Gegenwart Christi im Abendmahl betrifft, ausdrücklich Augustin und Chrysostomus.
Bittet, eventuelle Mängel im Bekenntnis anzuzeigen; Abweichungen im Ritus sollten kein Trennungsgrund sein. Ruft zu
gegenseitiger Liebe auf; Streit nützt den Gegnern und steht im Widerspruch zu Gottes Gebot. Grüße.
</re>
<tx>[Gedruckt: Analecta Lutherana. Briefe und Actenstücke zur Geschichte Luthers, hg. v. Theodor Kolde, Gotha 1883, S. 327-330; Enders XII 2-5, Nr. 2632; WA Briefwechsel VIII 281-285, Nr. 3256.]
^&x Clariss[imo] viro d[octori] Martino Luthero, domino suo
colendiss[imo].
^$Gratiam et vitae innocentiam a domino.
^$Gratias tibi, Luthere plurimum observande, ago maximas pro
illa tua humanitate et amicitia, quam literis ad me datis
pulchre attestaus es. Amavi te semper et reverenter colui,
agnoscens praeclara in te dei dona et quanta per te fecit
dominus ecclesiae suae; nunc vero et ingenuitas illa, quae
in tuis relucet literis, prae aliis mihi placet virtutibus
tuis, et propter hanc magis te veneror atque complector.
Hodie ita plerique affecti sunt, ut commodus et benignus
videatur, quisquis aliud clausum in pectore, aliud in lingua
promptum habet. At hos tu odisti merito, qui nihil simulare
soles, sed quod sentis ingenue profiteri. Scribis itaque in
illa tua ad me epistola: "Zvinglium, postquam Marpurgi vidi
et audivi, virum optimum esse iudicavi, sicut et
Oecolampadium, ita ut eorum casus me prope exanimarit, eo
potissimum nomine quod videbantur alieni a nostra sententia
permansisse, quam nos arbitramur veram esse non minus, quam
vos vestram." Ingenue quidem et bene de bonis viris ^&x{
^&x iudicasti. Ingenue item et diserte inter vestram et nostram
sententiam discriminasti. Verum permitte mihi, quaeso,
venerande mi Luthere, id quoque apud te, quod cogito, libere
et pauculis exponere.^&x{
^&x ^$Conceperamus hic spem certissimam fore, ut porro voces
illae, schismatis inter nos certissimae indices, non
exaudirentur. Nam fratres Argentoratenses diserte apud nos
testati sunt, confessionem nostram simul et expositionem,
quam Basileae conscripsimus et tibi per Bucerum ad comitia
Schmalkaldica transmisimus, a vobis non improbari. Quod si
ita habet, ut omnino habere credimus, profecto non video,
quomodo nostra sententia aut fides tibi possit diversa aut
aliena videri. Hinc ergo, ut ingenue fatear, perturbarunt me
voces illae diversarum sententiarum indices "nostra" et
"vestra". ^&x{
^&x ^$Ita non minus contristavit, quod statim subiungis, dolore
te, quod meo consilio liber Zvinglii ad regem
christianumFidei expositio. sit aeditus, in quo
norim esse plurima, quae iure offendat omnes pios. Id enim
si novissem et eum nihilominus obtrusissem ecclesiae,
designassem profecto scelus vix expiabile. Neque enim domini
nostri oblitus sum dicentis: "Qui offenderit unum de
pusillis istis, qui in me credunt, expedit ei, ut
suspendatur mola asinaria in collum eius et demergatur in
profundum maris." Meliora ergo de me tibi, Luthere
ęquissime, pollicearis oro, quam quod volens et sciens
optimis quibusque posuerim offendiculum. Dominus Bucerus non
semel nobis retulit, Lutherum nolle asserere aut defendere
praesentiam et esum domini in coena corporalem et crassum,
sed verum interim et salutarem, ut Christus in nobis et nos
in Christo vivamus. Cum vero eandem ipse Zvinglius illo ipso
libro impugnarit, veram interim salutaremque praesentiam et
manducationem plane confessus sit, non video quid libri
istius publicatione in te aut alios bonos viros peccarim. ^&x{
^&x Quid quod Zvinglius nuspiam sententiam suam de hac re
expressit succinctius et planius? In epistola, quam
principibus Augustae congregatis scripsit, repetit
Augustinum; in hoc libello recipit et Chrysostomum. ^&x{
^&x Diserte enim: "Christum credimus" (ait) "vere esse in coena, imo non credimus esse domini coenam, nisi Christus adsit";
"adserimus tamen, non sic carnaliter et crasse manducari
corpus Christi in coena, ut papistae perhibent; sed verum
Christi corpus credimus in coena sacramentaliter et
spiritualiter edi, a religiosa, fideli et sancta mente,
quomodo et d[ivus] Chrysostomus sentit." Haec hominis verba
sunt. Haec non improbas, opinor. Nimirum satisfecit tibi et
piis omnibus quisquis d[ivi/ivorum] Augustini et Chrisostomi
fidem confitetur[/confitens], qui, tametsi in variis
expositionibus et caussis errarint ut homines, habiti sunt
tamen ab omnibus piis, quod hoc maxime negotium et ipsam
fidei veram substantiam attinet, synceri orthodoxae fidei
cultores. Praeterea ignoro, si quid aliud sit in illo libro,
quod magnopere offendere possit aequum lectorem atque
interpretem. ^&x{
^&x ^$Addis epistolae tuae finem, "vos non posse omnia nostra
probare". Cum vero omnia nostra dogmata, observande mi
Luthere, in nostra illa confessione aperte satis
proposuerimus, utile fuisset, si, quae non probabas aut quae
offendebant, amice indicasses; imo, si hoc vel hodie
feceris, liberabimur suspitionibus quasique nexibus
adamantinis conglutinabimur. De ritibus non puto te
prodigiose sollicitum esse, qui nosti ecclesias ab initio
nunquam similibus usas esse ceremoniis. ^&x{
^&x ^$Haec obsecro, boni consulas, Luthere. Ego enim haec syncero
pectore scribo. Nam ex animo cupio, ut sublatis simultatibus
et suspitionibus in domino nos mutuum syncere amemus et ne
sint inter nos dissidia aut etiam dissidiorum species,
maxime cum videamus, hostes Christi omnes suum praesidium
collocasse in nostra simultate. Quae si exercebitur
perpetuo, decedet per nos regno Christi, et antichristi
regno accedet plurimum, crescent hostium nostrorum vires,
nostrae vero attenuabuntur [/atterentur]. Notum est enim
apostoli verbum: "Quod si alius alium vicissim mordetis et
devoratis, videte ne vicissim alius ab alio consumamini."
"Deus charitas est, et qui manet in charitate, in deo manet
et deus in eo." Christus item dominus, qui constituit nos
ministros ecclesiae suae, quam sanguine suo redemit. "In
hoc", inquit, "cognoscent omnes, quod discipuli mei sitis,
si charitatem habueritis inter vos mutuam." Age ergo,
Luthere charissime, praeceptorum domini memor, ama nos, ac
si quid minus syncere a nobis credi aut fieri putas, indica,
et tibi de nobis pollicere, quod de fratribus tuam
charitatem colentibus. ^&x{
^&x ^$Salutant te symmistae, Leo, Pellicanus er reliqui.
Salutabis tu Ionam et reliquos. Vale in domino.
^$Calendis septembris anno 1538.
<un>H. Bullingerus tuus ex animo. ^&x{
</content>
</letter>