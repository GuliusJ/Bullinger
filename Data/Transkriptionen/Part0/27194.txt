<?xml version="1.0" encoding="UTF-8" ?>
<letter id="27194">
<nr>27194</nr>
<correspondents>
	<originator>Pierre Viret</originator>
	<addressee>Bullinger</addressee>
</correspondents>
<space_time>
	<place>Lausanne</place>
	<date>4. September 1557</date>
</space_time>
<vo>Zürich StA, E II 368, 342. Orig.</vo>
<dr>Ep.Calv. 2698(XVI, 600f)</dr>
<re>Regest</re>
<tx>S. Rarius ad te scribo, imo nihil penitus longo iam tempore, propterea quod scio te de rebus nostris sępe fieri certiorem literis tum Bezę nostri, tumd. Calvini, quibus quod adiiciam non habeo.
Huc accedit quod is est status nostrarum ecclesiarum ut vix quicquam occurrat cuius sola commemoratio moerorem piis mentibus non afferat.
Nescio sane quas tandem simus ecclesias habituri, si sic pergitur, quarum vix ullam iam retineamus faciem, ut nihil undique conspiciatur, pręter faciem dei irati
adversus nos.
Do(minus) sit nobis propitius et suę ecclesię.
Audivisti opinor de obitu optimi pastoris ecclesię Italicę quę Genevę collecta est, in cuius locum ab eadem electus estd. Petrus Martyr, cuius rei gratia hic nuncius et legatus ad vos proficiscitur.
Is me rogavit fratrum nomine a quibus mittitur, ut meas quoque literas adderem literisd. Calvini, quas ad te hac de causa scripsit, cui non invitus morem gessi quamquam mea interpellatione nihil admodum opus esse putavi.
Scripsi tamen ut una cum aliis te rogarem, non solum ne autor essesd. Martyri ne conditionem renueret, sed etiam impulsor ut tam sanctę vocationi acquiesceret succurreretque afflictę et turbatę ecclesię suę gentis, cui plus debet quam cęteris, multis nominibus.
Fratres omnes et symmystę tibi multam dicunt salutem.
Salvos et incolumes vos omnes esse cupio: nominatimd. Petrum Martyrem,d. Gvaltherum, et cęteros amicos.
Vale optime ac diutissime.
Lausannę 4. septemb.
<un>Tuus Petrus Viretus.
<lz>[Adresse:] Clarissimo virod. Henricho Bullingero Tigurinę ecclesię antistiti fratri et symmystę plurimum observando.
</content>
</letter>