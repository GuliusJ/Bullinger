<?xml version="1.0" encoding="UTF-8" ?>
<letter id="690">
<correspondents>
	<originator>Berchtold Haller</originator>
	<addressee>Bullinger</addressee>
</correspondents>
<space_time>
	<place>(*Bern*)</place>
	<date>29. November 1535</date>
</space_time>
<record>Autograph: Zürich StA, E II 343, 88 (ohne Siegel)</record>
<print>Ungedruckt</print>
<statue>
Bittet um einen neuen Termin für den Theologenkonvent in Aarau, da
die Einladung zu spät eingetroffen ist.
</statue>
<content>
S. Literas tuas+1 serius nimio accepimus; datè enim sunt Tiguri 19.
novembris, redditè vero una cum libris mihi tantillo precio
charissimis+2 29. novembris hora quarta pomeridiana. Deinde, quas
scripseras 26. novembris, quinta hora eiusdem diei portione accepimus.
28. novembris scripserat Miconius de conventu inter nos celebrando+3,
quam utilis scilicet et necessarius is foret, sed quo tempore quoque loco
mox habendus sit, praeteriit. Respondimus illi nobis non displicere
conventum, quem nimirum optima occasione Basilienses nostratibus
indicere possent et vobis+a. Iam videtis, qui factum sit, ut nos hunc
conventum neglexerimus. Petimus tamen, ut ab instituto vestro,
quandoquidem summe pro dei gloria et ecclesiarum nostrarum profectu
facere videtur, nequaquam desistatis, sed diem alium conventus eodem
loco, Arouiè scilicet, in tempore indicatis, ut certo scire possitis
nos esse conscios et ad ipsum invisendum paratos. Et quanto occultius
unquam fieri potest, tanto libentius adfuturi sumus. Quodsi omnino non
commodum habere poteritis nuncium ad nos, agite ad praefectum
Lenczburgensem+4 mittatis literas, sed ut eas suis nunciis mox ad nos
perferri curet, id quod faciet, ubi vel minima schedula illi
indicaveritis. Noscitis eum virum esse bonum, cui omnia tuto credere
poterimus utrinque. Nihil igitur nos remoratum est, quam quod vestras
tardissime accepimus literas et quod ex Miconii literis intelligere non
potuimus diem iam esse constitutam.
<p>Interim vale, mi Heinrice, cum cèteris simmistis, viris et fratribus nobis omnibus in domino charissimis.</p>
<p>29. a cèna hora nona novembris, anno 35.</p>
<signature>
Tuus B. Hall.
</signature>
<address>
(*Ohne Adresse.*)
</address>
</content>
<note>
+a>et vobis
<print>
übergeschrieben.
</print>
<address>
+1>Dieser Brief ist ebensowenig erhalten geblieben wie die gesamte
von Haller weiter unten erwähnte Korrespondenz.
+2>Haller hatte durch Bullingers Vermittlung Schriften aus dem
Nachlass des Pfarrers von Kloten erworben, vgl. unten Nr. 691, 1-11.
+3>Am 1. Dezember 1535 trafen sich Leo Jud, Konrad Pellikan, Theodor
Bibliander, Oswald Myconius und Simon Grynäus
in Aarau (Kt. Aargau) zu einem Gespräch über die geplante
<print>
Abendmahlskonkordie mit den Lutheranern, vgl.  Köhler,  ZL II 407f.
Myconius hatte bereits am 9. November in einem Brief an Bullinger
ein solches Treffen angeregt, s. oben Nr. 673, 33-35.
+4>Sulpitius Haller.
</print>
</address>
</note>
</letter>