<?xml version='1.0' encoding='UTF-8'?>
<letter id="19038" year="1549" lang="lat">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Gallen</place>
	<date>21. Februar 1549</date>
</space_time>
<record>Autograph: ZÃ¼rich StA, E II 351, 94</record>
<print>St. G. Mitt. 30, S. 786f.</print>
<statue></statue>
<content>
S. ut uxorem tuam honorarem hocce fasciculo lini expoliti et fabrefacti, senatus
noster iussit, ne non haberes vel tantillum argumentum voluntatis eius tuae
beneficentiae memoris, et habeo certum, quam cuperet, te ornari liberaliter;
verum quam alienum sit id genus quantumvis honestum officium a tuis moribus
tuaque functione, pernovit. Proinde quando a tuis habes, quod ad victum attinet,
certe hinc habebis, quod et ad amictum faciat; quod ne apostoli quidem ipsi,
arbitror, oblatum sibi respuissent. Sinito igitur, te, clarissime vir, hac in
parte impetrari et persuaderi, ut munus tantulum offerri coniugi non dedigneris.
Nihil enim minus nostri cogitant, quam vel bonitate tua vel pietate abuti, atque
hoc uno maxime nomine te amamus, Bullingere, omnes, qui Christo S. Galli nomen
dedimus, quod eruditionis tuae munere cottidie proficimus de dieque in diem
melius habemus. Vale.
^$Sangalli XXI. Februarii anno MDXLIX^#'o.

<signature>Ioachimus Vadianus, tuus totus.</signature>
<address>
[Adresse:] Doctissimo viro D. Henryco Bullingero, celebris ecclesiae
Tigurinae episcopo, domino suo colendissimo.
</address>
</content>
</letter>