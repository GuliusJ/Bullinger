<?xml version='1.0' encoding='UTF-8'?>
<letter id="36087" year="1566" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>30. Juni 1566</date>
</space_time>
<record>ZÃ¼rich StA, E II 378, 1746.</record>
<print>Gr. II, S. 719f.</print>
<statue></statue>
<content>
S.  Reverende in Christo pater, quid hic actum sit et quae spes, ex tuis iam pridem intellexisti; non est ergo, quod
tibi pluribus sim molestus. Si vestri amice ad nostros scripserint, bona spes est; si rigide et acerbe, nullam plane
video. Si tecum essem, audires, quid nostros exasperasset.    -      Cupio ex te scire, quid in Germania fiat. Sunt, qui
affirment Metim urbem invadendam; sed vix credo.
-       Eo ad balnea Fiderensia; cogit me summa valetudinis necessitas; si curas domo mecum non efferem, fortassis
rectius lavarem. Si quid scribis, ad meos mitte; quotidie sunt, qui illuc perferant. Mitto filium Tigurum; mediocres in
literis fecit progressus. Hic schola minime frequens pluries interrumpitur; timebam, ne negligeretur. Si is in te
incidat, te rogo, eum ad pietatem cohorteris. Rectius haerent, quae a tantis viris, quantus tu es, instillantur.    -
Pestis hic non quidem progreditur; sed fere, ubi in domum incidit, eam evacuat. Mortuus est Philippi alter quoque
filius.  Me precibus tuis commendo.
<timestamp>Curiae, 30. iunii, anno 1566</timestamp>
T. F.
Amplissimo viro d. Heinrycho Bullingero, d. suo et in Christo patri reverendo.
Tiguri.
</content>
</letter>