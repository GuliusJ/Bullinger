<?xml version='1.0' encoding='UTF-8'?>
<letter id="32109" year="1562" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>22. Juni [1562]</date>
</space_time>
<record>Zürich StA, E II 376, 38. / Orig.(Aut.)</record>
<print>Gr. II, 400  Exc.</print>
<statue></statue>
<content>
S. Scripsi pridie, quae te scire volui, reverende in Christo pater.
Nunc te scire itidem volo literas illas Calvini ad Herculem auspicato admodum venisse; iamiam enim aderat, qui proficisceretur, et quidem eques, ita ut existimem eum literas habere.
Interim d.
Condensis ad nostros scribet; quidam viri primarii (sic futurum spero), nam ipsis satis de voluntate Rhętorum constare potest, se Genevam conferent.
(Expecto tamen Herculem, cum quo omnia), sed hodie quoque, si possum,  cum Carlino
omnia.
Tu si scribis, procura literis tuis, ut, cum nostri venerint, Genevae benigne recipiantur.
Etsi interim dei beneficio res ad aliquam pacificationem tolerabilem spectaret (quod tamen non crediderim) aut si nostris victoria contingeret, ita ut illustrissimo principi nostrorum opera amplius opus non esset, saltem ita tractarentur, ut longum iter non frustra suscepisse videantur.
Venit ad vos praefectus urbis nostrae, de quo ante.
Rogo, ut causam boni viri Walenstadiensis habeas commendatam.
Vale, reverende in Christo pater.
Curię  22. iunii.
<signature>T[uus] F[abricius].</signature>
Amplissimo viro d.
Heinrycho Bulingero, domino et patri suo in Christo reverendo.
Zürych  an h.
Bullinger.
</content>
</letter>