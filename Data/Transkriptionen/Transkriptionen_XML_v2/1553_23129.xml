<?xml version='1.0' encoding='UTF-8'?>
<letter id="23129" year="1553" lang="lat">
<correspondents>
	<originator>Philipp [=Philippus] Gallicius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>25. Juli 1553</date>
</space_time>
<record>ZÃ¼rich StA, E II 365a, 506.</record>
<print>Gr. I,  S. 308f.</print>
<statue></statue>
<content>
S.  Oratori suas reddidimus literas per tutum nuncium.
Traversus noster his diebus hic fuit mihique dixit se nolle
amplius missam videre seque hoc ipsum tibi scripsisse; mitto
enim literas eius, quas mihi dedit ad te mittendas. Heri
audivimus tandem Turcam oram Neapolitanam attigisse iamque
statim devastasse; ita enim asseruerunt, qui recta veniunt
Roma. Literas vestras remittimus magna cum graciarum
actione; nam utile nobis fuit hoc scisse. Quum ex Italia
audierimus aliquid, scribemus id ipsum ad te. Interim
conservet te diu nobis dominus Iesus. Amen. Ex Curia, die
<date>25. iulii 1553</date>.  Salutant te maxime Comander, Heimius,
Tschernerus, qui vehementer laetati sunt visis literis
illis. Rumor etiam huc allatus est in Pedemontana regione
sex signa nostrates prelio amisisse, vicisse tamen.
<signature>Tuus totus Philippus Gallicius.</signature>
Vere magno viro d. Heinrycho Bullingero, bonis omnibus
colendissimo etc.
Tiguri.
</content>
</letter>