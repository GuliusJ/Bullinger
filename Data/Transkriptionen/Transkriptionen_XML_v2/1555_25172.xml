<?xml version='1.0' encoding='UTF-8'?>
<letter id="25172" year="1555" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>19. Oktober 1555</date>
</space_time>
<record>Autograph: Zürich StA, E II 371, 665</record>
<print>Gedruckt: CO XV 826f, Nr. 2327</print>
<statue></statue>
<content>
S. Pientissime mones, mi Bullingere, de iurisiurandi iam diu agitata controversia, quę
(vereor male) ne cedat in scandalum posteris etiam perniciosum comfletque nobis certam die
indignationem. Nam cum per sapientam mediatorum, quae mere carnis est mundique, adeo
praetextibusornetur suscepta moderatio, vereor, ne obtineant apud eos maxime, quibus humana
gratia antiquior quam divina habetur. Nostrum tanem est, utut cadat negocium, officio nostro non
deesse, quo vel animas nostras a culpae eripiamus consortio. Nova hic nulla habemus, nisi quod
ex Saxonia accepi archiepiscopum Magdenburgensem Ioachimi electoris Brandenburgensis
filium cum Senatu Magdenburgense de omnibus controversiis amice transegisse et composuisse
et quidem, quod ad religionem attinet, eam illis liberam per omnia concessisse, sed ecclesias sui
episcopatus extra civitatem reformare ad evangelicam veritatem instituisse. Argentinenses cum
ceteris civitatibus imperii non sunt admissiin comunicationem pacis conditionum, earum scilicet,
quae religionis instaurationem liberam principibus faciunt; quaere et protestati sunt se mandato,
quo perstare in mixta evangelio impietate iubentur, teneri nolle deque novo ad regem et principes
supplicasse. Nec deerunt, quantum intelligo, suo muneri pastores, quorum studia renovatum iri
intelligo, et praecibus proinde sanctorum omnium assiduis iuvadi sunt. Calvini nostri
innocentiam contra furiosas crimimationes magis magisque patefieri audio, unde nimirum
Bernenses nostri saltem saniores magis pacificabuntur et aequiores concivibus futuri sunt. Sed
vale in Christo Iesu cum symmistis et tota familia.
<timestamp>Basileae 19. octobris anno 1555.</timestamp>
<signature>Tuus Sulcerus. ^$Salutant te mei symmistae.</signature>
<address>
[Adresse auf ...:] Viro praestantissimo d. Heinricho Bullingero, ecclesiae Tigurinae antistiti,
domino et symmistae colendissimo suo.
</address>
</content>
</letter>