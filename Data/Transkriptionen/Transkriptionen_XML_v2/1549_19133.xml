<?xml version='1.0' encoding='UTF-8'?>
<letter id="19133" year="1549" lang="lat">
<correspondents>
	<originator>John Burcher</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>1. Juni 1549</date>
</space_time>
<record>Autograph: ZÃ¼rich StA, E II 343a, 413</record>
<print>Zur. lett. III, S. 653f. / Ep. Tig. III, S. 423f.</print>
<statue></statue>
<content>
Argentinae primo Junii 1549.
^$S.P. Posteaquam priores meas assignaveram literas, Bullingere
amicissime, atque de nuntio omnino solicitus essem, incidi forte

fortuna in istum nobilem Gandavensem, qui sese ad vos profecturus destinavit.
Vir est ut genere ita moribus, fide et pietate nobilis; vixit aliquandiu
Argentinae, hinc in Angliam profectus, unde propter balneandi necessitatem iam
ad Thermas huc Ferinas venit. A balneis placuit ei invisere partes ignotas,
Tigurum prae ceteris tum fama tum doctrina pura celebre. Non abhorret a nostra
religione, doctus alioqui et pii iuditii; per dies quatuordecim apud vos erit.
Cupiebat commendationes meas; igitur tibi, humanissime Bullingere, ita commendo,
ut non ingratior tibi sit et ecclesiae, quam mihi quivis Tigurinorum est et
ubivis erit. Gallorum ecclesiae alumnus [alum] est, qui non abhorrent a vestra
religione. Quod reliquum est, non dubito, quin praestabis ultro, posteaquam
hominem iterum et tertio conveneris.
^$Bene vale.

<signature>Tuus totus Burcherus.</signature>
<address> Docto iuxta ac pio viro D. Bullingero, amico colendo. Tiguri.</address>
</content>
</letter>