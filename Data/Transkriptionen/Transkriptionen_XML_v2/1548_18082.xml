<?xml version='1.0' encoding='UTF-8'?>
<letter id="18082" year="1548" lang="lat gr">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Gallen</place>
	<date>26. April 1548</date>
</space_time>
<record>Autograph: Zürich StA, E II 351, 70</record>
<print>St. G. Mitt. 30, S. 716f.</print>
<statue></statue>
<content>
S. Rem omnem ab ovo, ut aiunt, Troiano Fortmüllerus noster orsus dissidii fontem
aperire tibi voluit, quo plane intelligeres, cur tot annis iratum habuerit
Aucupem, sic enim vocat Voglerum nostrum. Non legi, quae mihi concredidit tuo
nomine petiitque, ut ad te bona fide curarem perferenda. At vero, quoniam totum
argumentum plus quam tragicum esse ex ipsius ore intellexi, valde consultum mihi
videtur, amantissime vir, ut nihil horum resciscat Voglerus ac ne Rordorfius
quidem omnia, qui paulo est Voglero coniunctior, quam ut ipsi haec penitius quam
a vestibulo intueri liceat. Ego quicquid possum ad sopiendam seu, ut recte dicam, tillendam tot annis grassantem simultatem, bona fide praestabo nec ambigo,
quin me sit auditurus Fortmüllerus; tantum curato, ut et Aucuparius<f1>Vogler.</f1> te audiat
tibique obsecundet pie et christiano animo admonenti. Praeteriit ille, Vogleri
spe pacificandi, tuum nomen mihique historiam dedit velut ad Michaelem quendam
scriptam, quam ego manu Fortmülleri exaratam ad te mittam. Petit autem, ut vel
<lang lang="gr">...</lang> remittas vel descriptum mittas exemplum. Vale. D. Rordorphio me
perquam libenter impertiissem quantuliscunque officiis, sed maiora fuere negocia
eius, quam ut locus mihi ullus dari potuerit. Virum arbitror certe optimum et
humanissimum, cui sum equidem ad gratificandum promptus paratusque.
^$Sangalli, sexto calendas Maias, anno etc. XLVIII^#'o.
<signature>Ioachimus Vadianus.</signature>
<address> Domino Henrycho Bullingero, amico spectatissimo suo. Zürich.</address>
</content>
</letter>