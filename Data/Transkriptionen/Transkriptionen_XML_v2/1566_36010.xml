<?xml version='1.0' encoding='UTF-8'?>
<letter id="36010" year="1566" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>Paris</place>
	<date>27. Januar 1566</date>
</space_time>
<record>ZÃ¼rich ZB, Ms F 62, 138. / Orig. (Aut.)</record>
<print></print>
<statue></statue>
<content>
S. Tametsi non constet amicitia literarum officio, foveri tamen scio valdeque delectari literis et colloquio mutuo,
eoque gravius mihi est tres, quas a discessu filii nostri abs te scripsi, interceptas aut perditas fuisse. Sed me abs te
amari habeo persuasissimum nec etiam te dubitare de promptissima mea in te voluntate, quam semper poteris experiri.
Gratias ago, ut antea egi, de tuo munere, quod tamen per aurigarum negligentiam nondum recepi. Dominus Galtherus
curabit, ut sarcinula tandem mittatur. Molestum porro fuit audire filiarum mortem; sed contra huiusmodi certamina
instructissimus es sciens, quis depositum repetiit, ferendumque esse, quicquid imponit oneris, dum peregrinamur hoc in
deserto expectantes meliora hospitia. De rebus nostris e Lugduno certiora potes intelligere, quam scribere possim.
Salutat te plurimum uxor. Salutabis amplissimum senatum et amicos omnes. Bene vale.
<timestamp>Parisiis  27. ianuarii 1566.</timestamp>
Tuus ex animo Coignetius.
D. Henricho Bullingero, Tigurine ecclesie pastori fido.  Tiguri.  Zurich.
</content>
</letter>