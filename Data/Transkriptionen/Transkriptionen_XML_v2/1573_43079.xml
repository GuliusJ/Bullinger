<?xml version='1.0' encoding='UTF-8'?>
<letter id="43079" year="1573" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>26. Mai 1573</date>
</space_time>
<record>ZÃ¼rich StA, E II 370a, 485.</record>
<print></print>
<statue></statue>
<content>
S.  Remitto tibi tua Rhetica et pro his ago gratias, agit
etiam d. Steigerus,
qui eadem legit. Ego quae habeo ex Delphinatu, Gallia et
Belgico, vicissim tibi
mitto eaque lingua pleraque Gallica conscripta, sicut ad
dominos huc fuere
transmissa; non enim fuit ita repente mihi ad manus, qui ea
interpretaretur;
habetis vero illic plures, qui ea intelligere et
interpretari possunt. Si plura
habuero, plura mittam. Scriptum illud Sathanae ad regem
praestaret nunquam nec
scriptum nec editum. Nunquam mihi illud placuit; plus enim
talibus scriptis
irritantur mali quam aedificentur probi. Mihi tamen neque de
authore illius neque de typographo constat.
Bene vale. Scribo adhuc et ambulo qualitercunque; ideo
ignosces, si sim brevior.
Steigerus et nostri omnes te vicissim plurimum salutant, sic
etiam d. quaestor Manuel.
<timestamp>Bernae  26. maii 1573.</timestamp>
I[ohannes] Hall[erus] tuus.
Adr. a t.: Clarissimo viro d. Heinrycho Bullingero seniori,
Tigurinae ecclesiae
pastori fidelissimo, domino suo honorando et compatri
charissimo.
</content>
</letter>