<?xml version='1.0' encoding='UTF-8'?>
<letter id="28099" year="1558" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>21. Juli [1558]</date>
</space_time>
<record>Zürich StA, E II 368, 413. / Orig.(Aut.)</record>
<print></print>
<statue></statue>
<content>
S. De iis, que in Flandrie finibus et Caleti post captam Theodenis Villam acta sunt, intelliges ex literis, quas ad illustrissimum senatum scribo.
Est mirus terror et fuga in iis regionibus.
Utinam principum animi inclinarentur ad pacem et ad reformationem ecclesiae.
Sed nondum dierum omnium sol occidit, et restant menses cruenti, et ducum animi ad manus descendent nec detrectabunt pugnam.
Quid, si dominus per alienum opus suum facere velit et omnia ad nominis sui amplificationem, ut solet,
convertere? Illi sit gloria.
Unus ex meis scripsit coronellum Dandelot liberatum a carcere, etiam si perstitisset in opinione.
Ubi remiserint paulo calores, mittam filium.
Sed nondum accepi te convaluisse; ne permittas equos cursorios ocio perire, et de tua valetudine ut sepe me certiorem facias, etiam atque etiam oro.
Bene vale et meo nomine amicos communes saluta.
Soluturi 21. iulii.
<signature>Tuus ex animo Coignetius.</signature>
Clarissimo et doctissimo viro d.
Henricho Bullingero, ecclesie Tigurine antistiti vigilantissimo.
^$Tiguri.
^$Zurich.
An herren Heinrich Bullinger.
Zürich.
/ (v.a.Hd.)
</content>
</letter>