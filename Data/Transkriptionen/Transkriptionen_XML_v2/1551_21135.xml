<?xml version='1.0' encoding='UTF-8'?>
<letter id="21135" year="1551" lang="lat">
<correspondents>
	<originator>Girolamo Massari</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>4. Juni 1551</date>
</space_time>
<record>ZÃ¼rich StA, E II 336, 48. / Orig.(Aut.)</record>
<print></print>
<statue></statue>
<content>
Optime pater. Etsi nihil novi, quod ad te modo scribam, mihi
occurrit, illud tamen scias velim nos omnes bene valere in
domino et optare, ut tu quoque cum tota familia et fratribus
valeatis. Quas huc deferendas mihi dedisti, fidelissime
detuli commendationesque tuas spero non vulgares futuras.
Hodie audivimus tumultum quendam in castris, quae
Magdeburgum obsidebant, ortum fuisse eumque adeo magnum
extitisse, ut fere invicem manus conseruerint. Quam ob
causam Mauritius cum toto exercitu abiit et Magdeburgum ab
obsidione liberata est. Quod si verum sit, gratias deo agere
debemus, qui mortificat et vivificat. Salutes, quaeso, meo
nomine dominum Pellicanum, dominum Bibliandrum et dominum
Gvalterum et dominum Ioannem Phrysium. Vale et ora pro
nobis. Basileae quarto iunii 1551.
<signature>Tuus ex animo Hier[onymus] Massurius.</signature>
Reverendo domino Henryco Bulingero, verbi dei ministro
fidelissimo.
Tiguri.
</content>
</letter>