<?xml version='1.0' encoding='UTF-8'?>
<letter id="33142" year="1563" lang="lat">
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>[Z체rich]</place>
	<date>15. Oktober 1563</date>
</space_time>
<record>Z체rich StA, E II 373, 409. / Orig.(Aut.)</record>
<print>Gr. II, 464f.</print>
<statue></statue>
<content>
S. D. Reddidit mihi et tuas et illustris viri Martinengi literas
amplissimus vir Pellizarius.
Tu me apud Martinengum excusabis;
alias, cum plus erit ocii, scribam et agam gratias pro libro
Reginaldi Poli De conciliis; salutabis illum humanissime.
Eius ad
te exaratas, prout voluisti, remitto. 8. octobris et Calvinus et
Beza scribunt Geneva, sed nil nisi res fidelium in Gallia habere
peroptime; regem edictis adversarios valde cohercere.
Unum
queruntur: Guysianos non desinere odia exercere contra pios
aliquot principes, unde metuendus sit motus aliquis, si non
compescantur a rege, quod tamen speretur futurum.
Qui Neroberga
veniunt, nunciant Guilhelmum a Gruntbach non sine favore iuniorum
principum Saxoniae pepulisse sedibus suis expiscopos
Wirzburgensem et Bambergensem et hos Nerobergam confugisse; hos
militem colligere.
Hoc tibi, ut audivi, refero, nil affirmo;
nihil ea de re certi habeo; aber der t체fel macht gern
allenthalben l채rman etc.
Vale.
Scio te occupatum esse cum tuis illis loqutuleis
Hispaniensibus.
<date>15. octobris 1563</date>.  Saluta amicos.
<signature>Tuus ille.</signature>
Praestantissimo viro d.
Ioanni Fabritio, Curiensis ecclesiae
fideli ministro, domino et fratri meo colendissimo et charissimo.
Chur.
</content>
</letter>