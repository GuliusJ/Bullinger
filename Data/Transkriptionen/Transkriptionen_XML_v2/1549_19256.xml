<?xml version='1.0' encoding='UTF-8'?>
<letter id="19256" year="1549" lang="lat gr">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>22. September 1549</date>
</space_time>
<record>Autograph: ZÃ¼rich StA, E II 370, 105.(Siegel...)</record>
<print></print>
<statue></statue>
<content>
S. Nihil habeo in praesentiarum, quod ad te scribam,
charissime compater, quam quod D. musculi uxor heri foelici
partu filium elegantem enixa est, quem hodie Felix Toblerus tuo
nomine et ego de sacro fonte levavimus simulque Elizabetha, D.
Ioannis Textorii filia. Aureum pro te ita, ut iussisti, nummum
exposui, Valet puerpera, valet infans et utriusque tota familia,
nisi quod 18. huius mensis Abrahamus, Musculi filius, gravi casu
crus fregit non exiguum dolorem parentibus et nobis omnibus
faciens; sed probe curatur et aliquantum convalescere incipit.
Haec tamen quoniam ex ipsius literis copiosius cognosces,
supervacaneum me longius persequi. Infans utriusque nostrum
nomen habet Ioannes Heinrychus nominatus, sicut fieri
praestitueras. Expecto a te responsum ad meas proximas, quas
tibi non exiguum attulisse spero gaudium. Ego propediem deo
volente ad vos veniam. Interea bene vale et ex me meaque uxore
tuam cum tota familia salvere iube.
<timestamp>Bernae 22. septembris 1549.</timestamp>
^$Salutat te Eberhardus et <lang lang="gr">noster</lang>.
<signature>Tuus ex animo Ioannes Hallerus.</signature>
<address>
[Adresse ...]: Clarissimo viro D. Heinrycho Bullingero, suo
colendo domino et compatri. Tiguri.
</address>
</content>
</letter>