<?xml version='1.0' encoding='UTF-8'?>
<letter id="26132" year="1556" lang="lat gr">
<correspondents>
	<originator>Girolamo Zanchi</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>11./12.? Juli [1556]</date>
</space_time>
<record>Autograph: Zürich StA, E II 356, 843.(Siegel...)</record>
<print></print>
<statue></statue>
<content>
S. Sine corde, optime pater Bullingere, cogitare et loqui
quis potest? Habeas vero cor meum, et quid rerum mearum poterit
te latere? Avulsisti tandem a me cor meum Martyrem; hunc habes,
me habes. Non est igitur opus, ut aliud quidpiam a me expectes
nec, quomodo valeam, interroges, aut quid agam, pręsertim in
pręsentia, ubi nec facultas loquendi conceditur nec voluntas.
Istic sum medius. Cogitea meam miseriam, qui in tot partes
discerpar. Quid quod et Petrus Martyr per vos iam divisus est;
Petrus enim apud vos, martyrium apud me remansit. Ergo valete et
plaudite vos; nos vero super flumina Babylonis sedebimus et
flebimus tantisper, dum a captivitate liberati ad ipsam nostram
civitatem Ziion revertamur. Commendo me tuis precibus.
^$Ex Eremo Argentinensi 11. (ij=2?) iulii sub profundam noctem.
^$Saluto omnes uno verbo.
^$<lang lang="gr">...</lang>
<address>
[Adresse ...]:Pręstantissimo Tigurinę ecclesię pastori d.
H[enrico] Bullingero, patri observandissimo. Tigurum.
</address>
</content>
</letter>