<?xml version="1.0" encoding="UTF-8" ?>
<letter id="34139">
<nr>34139</nr>
<correspondents>
	<originator>Johannes Herter</originator>
	<addressee>Bullinger</addressee>
</correspondents>
<space_time>
	<place>Gachnang</place>
	<date>4. September 1564</date>
</space_time>
<vo>Zürich StA, E II 355, 175. / Orig. Aut.</vo>
Duo viri honesti ad proxima comitia Helvetica ab ecclesia Lippersvilensi missi sunt, quorum hic unus est, vir pius magno veritatis evangelicae promovendae zelo
ardens.
Proinde te,d. affinis mihi plurimum observande, etiam atque etiam oratum volo, ut ecclesiam praedictam et eius negocium, quod hic ad te retulerit,
habeas tibi commendatissimum.
Communi suffragio .....vit ecclesia Lippersvilensis nullum recipere concionatorem, nisi ab ecclesiae Tigurinae proceribus
examinatum et admissum, quique honestę vitae evangelii ministro dignae testimonium afferat et qui insuper a collatore eius conditionis nihil ex stipendio
antiquo detrahi patiatur, taleque decretum ab Helvetiis in hisce comitiis impetrarunt.
Quae omnia verbis prolixioribus hic bonus vir tibi narrabit, de cuius
fide ne dubites; nam et consul noster (si ex comitiis rediit) idem testimonium feret, ex quo rectius omnia intelliges.
Victor Fabritius quid conetur, hic
quoque tibi referet, ut pluribus te (d.
affinis colendissime) occupatissimum obtundere nolim.
Haec, quaeso, pro tua humanitate aequi bonique consule.
Mater mea
te et uxorem tuam cum tota familia plurimum salvere iubet.
Raptim Gachnangę  4. septembris 1564.
Tui observantissimus Ioannes Hertherus.
Pietate et doctrina clarissimo virod. m. Heinrycho Bullingero, patri et mecoenati suo semper venerando.
</content>
</letter>