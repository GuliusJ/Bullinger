<?xml version='1.0' encoding='UTF-8'?>
<letter id="33078" year="1563" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>21. Juni 1563</date>
</space_time>
<record>Zürich StA, E II 365, 306ff./ Orig.(Aut.)</record>
<print>Gr. II, 447f. Exc.</print>
<statue></statue>
<content>
S. Hodie (reverende in Christo pater) ex Prättigavia redii, ubi
primum, postquam nostra pars suffragiis tandem vicit, concionum
feci initium.
Magna spes est; communitas (vel ecclesia, si mavis)
frequentissima et tanta, quanta vix est in omni Prättigavia.
* (*
Hiezu d.
Randbem.: "Die gemeind heist Schiers; gehörend vyl hoff
und bärg darzuͦ.")  A nonnullis, cum in suffragia iretur,
vehementer reclamatum est, quod mirum non est.
Venerunt ad me
anus quaedam spectatae ante concionem, quae per deum rogarunt, ne
author essem deiic[i]endorum idolorum (quae illi in sanctis
numerant), caetera se me volentes audituras.
Fuerunt ante meum
adventum, qui interminarentur, si quis suggestum conscenderet;
sed dei gratia singulari humanissime acceptus sum, benignissime
etiam ab adversa parte auditus.
Exposui orationem dominicam; scis
tu, quam amplissimam et popularem habuerim materiam.
Sed et
popularis omnino volui esse, ne quos adversae partis initio
exasperarem.
Utinam esset aliquis bonus et modestus vir, quem
nostri summopere expetunt, qui negotium perpetuare possit.
Sed
dubito, unde comparari possit.
Habet ea communitas viros, quod in
omni vita mea nunquam credidissem, montanos, bärglütt, multae
lectionis et satis in sacris exercitatos, adde et pro rusticis
satis disertos; memini autem proverbii: rusticum oratorem non
contemnendum.
Stipendium ad 110 fl.
accedit et amplius.
Rogarunt
me enixe, procurarem aliquem et quidem tempestive.
Es ist durch
güty der unseren, um minder unruͦw willen naachgäben, das man die
bilder sölle in der kilchen laßen biß uff Georgi und dan widerum
meeren, hyezwüschen einen predicanten anstellen.
So man
hyezwüschen ein früntlichen bescheydnen man hätte, wäre khein
nott meer.
Sed unde comparari potest.
Plures concionatorum non
Christum, sed sua quaerunt.
Was guͦten wärchs wäre aber daß! Haec
fortassis pluribus, quam oportebat, praesertim apud te
occupatissimum alioquin.
           Literae tuae mihi bona fide
sunt redditę.
Negotium Glaronense et capita illa, quae
sacrosanctam missam et veterorum illam veram fidem toties
ingeminant, iam pridem a Glaronensibus accepimus.
Sed tamen tibi
ingentes agimus gratias, qui nihil diligentię praetermittis.
Ego
nunc nihil mittere possum; scio tamen d.
Martinengum et Herculem
mature satis monituros, si quid erit cognitione dignum.
Stephanus
Heim nunc primum venit interim coniunx factus, ea tamen
conditione, ut studia sua persequatur.
Nos ex Gallia avidissime
expectamus, quid agatur aut quo in loco res nostrorum sint.
Tu, quaeso, reverende pater, nos edoce et cum tuis omnibus
felicissime vale.
<timestamp>Curię, 21. iunii anno 1563</timestamp>
<signature>T[uus] F[abricius].</signature>
Amplissimo viro d.
Heinrycho Bullingero, domino suo et in Christo
patri semper reverendo.
Tiguri.
</content>
</letter>