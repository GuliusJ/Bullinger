<?xml version="1.0" encoding="UTF-8" ?>
<letter id="707">
<correspondents>
	<originator>Bullinger</originator>
	<addressee>Hans Jakob, Niklaus und
Reinhart von Wattenwyl</addressee>
</correspondents>
<space_time>
	<place>Zürich</place>
	<date>Januar 1536</date>
</space_time>
<print></print>
<note>Gedruckt: In divi apostoli Pauli ad Thessalonicenses, Timotheum,</note>
<note>Titum et Philemonem epistolas Heinrychi Bullingeri commentarii,</note>
<note>Zürich (*1536*), f. 2r.-3v. (Widmungsvorrede)+1</note>
<statue>
Widmet ihnen gerade diesen Kommentar, weil sie wie die vom Apostel
gerühmten Thessalonicher trotz Bedrängnis am Evangelium
festgehalten und zu seiner Annahme in Bern beigetragen
haben. Dies ist nicht ihr Verdienst, sondern Gottes Werk
an ihnen, das durch ihr beharrliches Eintreten für die Ausbreitung des
Reiches Christi gekrönt werden soll. Im Blick auf das Vorbild ihres
Vaters Jakob von Wattenwyl und unter Anleitung der Vorsteher der
Kirche mögen sie das angefangene Werk vollenden.
</statue>
<content>
Imaginibus et pietate clarissimis viris d. Ioanni Iacobo a
Wattenwyl, Bernen(*si*) consuli, d. Nicolao et Reinharto+2 fratribus
Heinrychus Bullingerus gratiam et vitae innocentiam a domino.
<p>Commentarios nostros in reliquas Pauli epistolas scriptos certis ex causis inscripsi aliis viris certe religiosissimis+3, at commentarios in utramque ad Thessalonicenses vobis, viri clarissimi et bene de me
meriti, dedicare placuit.
Amplissimos quidem vos fecit divina munificentia, et amplo digni eratis
argumento, ipse vero admodum tenuis sum, accisaque sunt, quae profero.
Interim tamen et his, quando augustiora dare non licuit, animi mei in
vos promptitudinem attestari libuit. Et quamvis nostra ieiuna sint,
ipsum tamen praesentis negotii argumentum splendide ab apostolo
tractatum mirifice in vos competebat. Laudantur enim ab apostolo
Thessalonicenses, quod in veritate evangelica semel accepta
perstiterunt+4, idque in miris motibus atque turbis nec sine iactura opum
dispendioque vitae. Nec perstiterunt //^^^'Sup(2v.) modo, sed et
constantia sua authores fuerunt, quod tota Macedonia evangelium
recepit. "A vobis enim", inquit apostolus, "pertonuit sermo domini non
solum in Macedonia et Achaia, verumetiam in omni loco fides vestra
dimanavit" (*1Thess 1, 8*).
Et quantos motus a praedicato evangelio annis prope 16
Germania, imprimis vero Helvetia nostra maximo cum periculo dispendioque
rerum omnium senserit, nemo est, qui nesciat.
At vos in hisce turbis non citra capitis et omnium facultatum discrimen
Christi partes cum aliis quibusdam viris religiosis et fortibus sequuti
constantia et religione vestra alios quoque animastis, ut in Christi
iura tandem iuraverit tota Berna. Non debet hoc praeclarum facinus
animos inflare vestros, quod cum aliis habetis commune. Dei donum
agnoscite in vobis, et dei donum praedico in vobis. Et Paulus apostolus:
"Quid habes", inquit, "quod non accepisti? Quod si accepisti, quid
gloriaris, quasi non acceperis?" (*1Kor 4, 7*). Et ad Thessalonicenses:
"Deus", inquit, "agit in vobis credentibus."+5
Praeterea, quae accipimus a deo
dona, in hoc accipimus, ut subinde nosipsos in pietate superemus et quam
pluribus prosimus. Negotium ergo domini coeptum foelicissime summa cum
gloria absolvetis, si egregium addideritis colophonem, hoc est, si in
finem usque perseveraveritis+6 in veritate accepta et studueritis regnum
Christi domini quam latissime propagare. Huc vero summo cum ardore
propellet hisce bi-//^^^'Sup(3r.)nis ad Thessalonicenses epistolis
apostolus, ut vel hoc quoque nomine vobis fuerint dicandae.
Grati enim hominis et veri amici est, eorum provehere et iuvare iustam
laudem ac gloriam, quorum sensit benefitia et quibus ex animo bene vult.</p>
<p>Sunt praeter illa et alia quoque argumenta, quae non vulgariter vos invitent ad perseverantiam in veritate, ad studium propagandi regnum Christi et ad bene merendum de piis omnibus, imprimis vero exemplum
venerandi senis et consulis Bernen(*sis*) d. Iacobi a Wattenwyl+7
beatae memoriae, patris vestri, imo patriae patris.
Is enim et rempublicam summa cum fide et prudentia administravit et
renascenti veritati egregie favit illamque promovit, quantum ea
permittebant tempora. Inde profecto coniectare potestis, viri piissimi,
quid et quantum Christo et veritati eius debeatis, quibus et temporis
foelicitas et populi consensus, denique ipsa veritas retecta et doctorum
favet fidelitas. Habetis enim antistites religionis fideles, disertos,
doctos atque constantes,
qui recte consulere et ex oraculari scriptura recta ad veram virtutem
foelicitatemque ducere possunt. Quin et ipsa ecclesia vestra veritatem
amat ex animo hancque promotam omnibus votis cupit. Quid ergo restat,
nisi ut perseverantia et indefesso benefaciendi studio bene coepto operi
extremas imponatis manus? Nihil ficte dixi hactenus, per adulationem
nihil. Norunt enim pii omnes, quid in vobis //^^^'Sup(3v.) de vestratibus
praedicaverim. Vos modo pergite et, quo apostolus duxerit, ite, vivite
et valete una cum familia vestra sancta.</p>
<p>Tiguri, mense ianuario anno 1536.</p>
</content>
<note>
+1>Bullingers Kommentar zu den
Thessalonicher- und Pastoralbriefen sowie zum
Philemonbrief (HBBibl I 81) erschien im März 1536 bei
Froschauer in Zürich; vgl. HBD 24, 26f. Die vorliegende
Widmungsvorrede bezieht sich auf den als ersten Teil gedruckten
Kommentar zu den Thessalonicherbriefen. Sie ist auch in späteren
Ausgaben enthalten; vgl. HBBibl I 84-90.
+2>Reinhart von Wattenwyl, gest. 1549, wurde 1525 Mitglied des
Grossen Rates der Stadt Bern und 1530 Schultheiss zu Thun.
-- Lit.: ABernerRef, Reg.; Anshelm V 141; Z IX 140, Anm. 15; HBLS VII
435.
+3>Siehe HBBW II, Nr. 124; HBBW III, Nr. 186; HBBW IV, Nr. 387;
HBBW V, Nr. 541 und 604.
+4>Vgl. etwa 1Thess 1, 2-9; 2, 13-16; 3, 6-8.
+5>Vgl. 1Thess 2, 13.
+6>Vgl. Mt 10, 22; 24, 13.
+7>Jakob von Wattenwyl (gen. Posthumus), 1466-1525, gehörte seit 1486
dem Grossen und seit 1495 dem Kleinen Rat an. 1490 wurde er Schultheiss zu
Thun, 1496 Venner und 1505 Seckelmeister. In den Jahren 1512-1515,
1517-1519, 1521-1523 und 1525 war er Schultheiss von Bern. Er zählte zu
den ersten Befürwortern der Reformation in Bern, erlebte aber ihren
Durchbruch nicht mehr. -- Lit.: Anshelm, Reg.;
<print>
Albert  von Wattenwyl,  in: Sammlung bernischer Biographien, hg. v.
Historischen Verein des Kantons Bern, Bd. IV, Bern 1902, S. 207-214;
 Urs Martin  Zahnd,  Die Bildungsverhältnisse in den bernischen
Ratsgeschlechtern im ausgehenden Mittelalter, Bern 1979. -- Schriften der
Berner Burgerbibliothek (*14*), S. 119f und Reg;
 (*Emil*)  Blösch , in: ADB XLI 249; HBLS VII 430.
;---------------------------------------------------------------------
</print>
</note>
</letter>