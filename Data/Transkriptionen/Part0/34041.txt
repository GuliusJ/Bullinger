<?xml version="1.0" encoding="UTF-8" ?>
<letter id="34041">
<nr>34041</nr>
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>(Zürich)</place>
	<date>17. März 1564</date>
</space_time>
<vo>St. Germain IX, 143. / Orig. Aut.</vo>
<dr>Bl. III, 803f.</dr>
<re></re>
<note></note>
S. D.  Redierunt ex legatione Pagica sequestres.
Negotium Claronense diligenter proposuerunt Pagosque ad concordiam sunt adhortati; benigne sunt accepti.
Polliciti sunt se responsionem daturos in primis Badensibus comitiis quasimodo celebrandis.
A te vicissim audire cupio, quid fiat Wormatię et quare ibi coierint principes, an propter concilium Tridentinum an propter Grumpachium; metuo Germaniae et
nobis non parum.
Mira dicuntur de Philippo, Hispan[iarum] rege; sed quia incerta, in medio relinquo.
Mittet papa certo legatum et nuncios ad omnes reges et principes et
respublicas cum decretis concilii, hortabitur, ut recipiant; sin secus, procedendum contra ipsos iuxta decretalem "Ad abolendam":  die hosen ab, die ruͦt
herfür.
Instituerunt semel purpurati vel cruenti isti latrones omnia inter se regna committere; ita fecerunt antea quoque non raro, ut ostendi in libris meis 2
De conciliis.
Utinam deus non visitet vitam nostram poenitere nesciam et turpissima illa dissidia nostra.
Domine miserere nostri.
Literas Bezae per proximum remitte tabellionem cum iis, quae ab amicis accepisti de rebus Germanicis.
Video multas esse practicas; dominus dissipet consilia
impiorum!
Per hyemem hanc latitavit Bernardinus Nerobergae; scriptitare dicitur contra nos.
Proficiscetur in Poloniam, nimirum ut sibi suam illam mirabilem extruat
ecclesiam.
Vidi iam partem aut folia aliquot Brentiani libri contra me, imo contra orthodoxam doctrinam editum, reliqua expecto; wir habend sunst zuͦ disen
armen zyten anders nüt zuͦ schaffen.
Gott wirt gwüß nitt ußbliben, und were schaad, das er nitt käme; finde uns nun nach sinem willen und gnaden! etc.
Saluta fratrem, sororem, Gregorium Ulmium et alios viros optimos, praetores civitatis vestrae, Bernardum et Conradum.
Vale cum tuis.
17. martii, cum toto die satis defatigatus essem scribendis literis, 1564.
Tuus Bullingerus.
Clarissimo virod. Ambrosio Blaurero Vituduri agenti, domino meo colendo et fratri charissimo.
Wintherdur.
</content>
</letter>