<?xml version="1.0" encoding="UTF-8" ?>
<letter id="33076">
<nr>33076</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>(Chur)</place>
	<date>15. Juni 1563</date>
</space_time>
<vo>ZÃ¼rich StA, E II 376. 92.</vo>
<dr>Gr. II, 447 R. / Orig. Aut.</dr>
<re></re>
<note></note>
S. Venit hoc vesperid. Balingketus Bonetus rogans, si quid
scribere vellem; esse enim, qui perferret.
Ego vero tunc nihil
habebam et iam ante literas civi dederam, quas Stephano Heimio
(qui nunc tamen non profectus est) dare cogitabam.
Interim
scribitd. Martinengus.
Summa literarum haec est: se literas
accepisse recens Genuae datas, in quibus nuncietur classem
Turcicam appulisse ad Oranum, Philippi regis urbem munitam
primariamque in ora Africana e regione Hispaniae, qua si potitus
fuerit Turca timendum esse, ne brevi postea totam illam regionem
occupet.
Iam Italiae maritima solvi timore, quo percellebantur,
priusquam cognovissent, quid sibi vellet classis tam tempestiva.
Rumorem spargi concilium mense Augusto primum dissolvendum;
scribi Lotaringum adhuc Tridenti commorari, animo tamen esse
perturbatissimo, eo quod a fratre, Guisiano cardinale,
significatum ei fuerit, sibi caveret; esse enim 25 viros Gallos,
qui in ipsius Lotaringi necem coniurassent; propterea quoque
misisse ei imagines ad vivum depictas, quae exprimerent quatuor
ex coniuratis.
Lotaringum a Venetis impetrasse diligentissimam
portarum custodiam.
Superioribus diebus tres Gallos, probos viros
et mercatores, Brixiae hac de causa detentos et adhuc detineri.
Venetos acriter Christum in suis membris persequi.
Philippi
legatum Roma nondum discessisse necdum responsum tulisse, sed
magnam spem esse eum omnia impetrare posse aut plaeraque saltem.
Haec subito vesperi a coena; ignosce.
15. iunii anno 1563.
                                                          T[uus]
Fab[ricius].
<address></address>
</content>
</letter>