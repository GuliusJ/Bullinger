<?xml version='1.0' encoding='UTF-8'?>
<letter id="18326" year="1548" lang="lat gr">
<correspondents>
	<originator>Bartholomew [=Bartholomaeus] Traheron</originator>
	<addressee>Bullinger</addressee>
</correspondents>
<space_time>
	<place>London</place>
	<date>31. Dezember [1548]</date>
</space_time>
<record>Autograph: Zürich StA, E II 375, 731</record>
<print>Zur.lett. III, S. 322f; Ep. Tig. III, S. 213</print>
<statue></statue>
<content>
Non possum mihi temperare, Bullingere optime, quin ea tibi scribam, quę nuper
nobis maximam attulerunt voluptatem, ut tu cum tuis symmystis parte aliqua
fruaris. Habita est Londini decimo nono calendas Ianuarii, ni fallor, disputatio
<lang lang="gr">...</lang> in consessu omnium pene procerum totius Angliae. Decertatum est
acriter inter episcopos. Cantuariensis pręter omnium exspectationem
sententiam vestram de hoc negocio apertissime, constantissime doctissimeque
defendit. Haec fuerunt illius argumenta: <lang lang="gr">...</lang> etc. Sequutus est deinceps
Roffensis, qui tanta eloquentia, perspicuitate, eruditione atque argumentorum
<lang lang="gr">..</lang> hanc rem tractavit, ut acerrimo papistae Wigorniensios obturaverit.
Nunquam splendidiorem victoriam veritas apud nos reportavit. Video plane actum
de Lutheranismo, cum, qui prius habiti sunt summi ac pene soli illius fautores,
nostri toti facti sint. Multum debemus domino, qui hac quoque in parte nobis
consultum vult. Nolui te fraudare, vir charissime, tanta voluptate, qua deum
precor ut diu [fr]uaris. D. Bibliandrum et caeteros charissimos fratres
salutabis accurate; uxori tuae et liberis omnibus opto salutem ex animo. Vale.

<timestamp>Chaoniae (Oxoniae?)pridie calendas Ianuarias.</timestamp>
<signature>Barthol[omaeus] Traheron.</signature>
P.S. Ecce, cum suas esset traditurus literas D. Trehernius, forte fortuna
adveni. Facere non potui, quin et tibi salutatiunculam scriberem; plura enim
prae festinatione nimia tabellarii scribere non possum. Propediem de omnibus
rebus certior ut fias, faciam. Raptim. Londini mira fit stultorum episcoporum
recantatio.

<signature>Ioannes ab Ulm[is]</signature>
<address> Doctissimo viro D. Heinricho Bullingero, amicorum summo. Zürich.</address>
</content>
</letter>