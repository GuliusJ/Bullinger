<?xml version='1.0' encoding='UTF-8'?>
<letter id="37005" year="1567" lang="de">
<correspondents>
	<originator>Joachim Bäldi</originator>
	<addressee>Bullinger</addressee>
</correspondents>
<space_time>
	<place>[Glarus]</place>
	<date>7. Januar 1567</date>
</space_time>
<record>Zürich StA, E II 350, 71. / Orig. (Aut.)</record>
<print></print>
<statue></statue>
<content>
Günstiger lieber herr, nach vorrigem schriben kumpt mir ein
ander schriben ouch uß Ytalien, darin das ein heimlich
geschrey, die Guysaner + Hispanier cardinal von Luthringen
haben ein anstand; ir kriegshuffen in Flandren zuͦsamen zuͦ
bringen und dan wyter zuͦ ziechen. Ist wol zuͦ mercken,
wohin. Ouch schript ein gwardiknecht von Glarus, so in
Franckrich dient, es sy grosse unruw by inen, das niemand
sicher sy des gloubens halb, und besorge man vyl unrats.
Derhalb wol uffspehen von nötten; dan mins achtens mocht ein
anschlag sin wie vor, do die Guysaner das mort zuͦ Wassey
thetten und den küng und kunigin fiengen. Do hatten sy ouch
zuͦ vor die eydgnossen in Franckrich beschickt. Das han ich
üch ouch nit wellen verhalten; dann ich gern vor schaden sin
welt.
Got mit üch.
<timestamp>Den, 7. jenner anno 1567</timestamp>
Ü[wer]
w[illiger] J[oachim] Beldi.
<address></address>
</content>
</letter>