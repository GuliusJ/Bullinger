<?xml version="1.0" encoding="UTF-8" ?>
<letter id="19238">
<nr>19238</nr>
<correspondents>
	<originator>Simprecht Vogt</originator>
	<addressee>Bullinger</addressee>
</correspondents>
<space_time>
	<place>Schaffhasuen</place>
	<date>30. August 1549</date>
</space_time>
<vo>Autograph: Zürich StA, E II 335, 2123b. (Siegel...)</vo>
<dr></dr>
<re></re>
<tx>Gratiam et pacem a domino. Nos operam nostram fratri huic,
D. ac frater in Christo dilectissime, obtulimus, Lingkius et
ego. Senatus noster decrevit se iniuncturum legato, quem Badenam
missurus est, ut agat, quae et pro Chrsiti gloria et pro ipsorum
officio et pro commodo Lucarnensium factura sint. Tres aurei
dati sunt in viaticum. Cogor tibi referre, quae sine maximo
dolore scribi non possunt: Tandem factio Gallogermanorum tantum
potuit idque miris practicis, quae tandem erumpent, ut, <gr>...</gr>,
maior pars vicerit meliorem. Audio (quod tibi in sinum dico)
plures quam viginti non interfuisse huic senatus consulto.
Quinque idem <f1>item<fe> suffragiis obtentum est, ut libertate
patrię prostituta Christoque postposito foedus cum impio rege
iniretur. Nos non defuimus Christi negotio, adeo ut ad ravim
etiam clamantes exaudirent et Sylvani et Transsylvani. Ora pro
nobis dominum. Salutabis itam nobis D. Theodorum, D. Pellicanum,
D. Gualtherum. Salvum te volunt Sebastianus et Lingkius
caeterique fratres.
^$Raptim Scaffusii 3. kalendas septembris anno 1549.
^$Tuus ex animo Simpertus Vogtius.
<lz>[Adresse ...]: Doctrina et pietate insigni viro Heinrycho
Bullingero, ecclesiae Tigurinae ministro, D. et fratri suo
amantissimo. Zürich.
</content>
</letter>