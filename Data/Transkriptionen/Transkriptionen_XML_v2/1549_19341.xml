<?xml version='1.0' encoding='UTF-8'?>
<letter id="19341" year="1549" lang="lat">
<correspondents>
	<originator>Martin Borrhaus</originator>
	<addressee>Bullinger</addressee>
</correspondents>
<space_time>
	<place>[Basel]</place>
	<date> nach dem Brief vom 17. August [1549)]</date>
</space_time>
<record>Autograph: Zürich StA, E II 441, 559 (Siegel....)<fc>gem. Simlers Abschrift wohl nicht von Borrhaus selbst geschrieben, sd. von "eius Gallina"(?)</fc></record>
<record>Kopie Simlers: Zürich ZB, Ms S 199, 229; Regest: ebd. 274; (undat. Brief 89).</record>
<print>Ungedruckt</print>
<statue>Regest</statue>
<note><fn nr="19340 19340 zl19340-2 zl19341-1 zl19341-2">Der Brief kann nicht sehr lange nach Borrhaus' Brief vom 17. August [1549] ([19340]) entstanden sein. Vgl. nämlich [19340], [zl19340-2], mit unten Z. [zl19341-1]. Der Brief wird vermutlich in September 1549 anzusetzen sein, angesichts der von Rainer Henrich bereits verzeichneten Beobachtung die mit Z. [zl19341-2] in Verbindung zu bringen ist. RB am 26. April 2019.</fn>Wurde früher auf Sommer 1542 datiert, da der "concionator Lucarinus" für Vermigli gehalten wurde (dieser war im Sommer 1542 in Basel). Eher ist ein Locarner [gem. Simler: Beccaria] gemeint. Beccaria reiste um den 21. Aug. 1549 nach BS (vgl. HB an Myc. unter diesem Datum) - Rainer Henrich</note>
<content>
S. Nihil habeo, vir ornatissime, quod in pręsentia
tuis ad me literis gratię plenis respondeam, nisi ut
gratum mihi fuisse intelligas, quod meas tam amanter pro tua
singulari humanitate nullo meo merito excepisti. Quem tuum
in me animum ita amplector, ut occasionem aliquam cupiam
mihi offerri, qua sentias Borrhaum ingratum non esse.
^$<zzl>zl19341-1A</zzl>Caeterum, quod ego admonui te, a captiosis amicis tibi et
tuis caveres, non ideo hoc feci, ut, quid prudenter ageres,
parum tibi tanquam luscioso constare suspicarer, sed ut
cognosceres probis, qui ad credendum faciles sunt, a
versutis saepius imponi quam improbis, ut sunt filii huius
seculi prudentiores filiis lucis acrimonio lucis, quę de
se prędicat: "Ego sum lux mundi" [Joh 8, 12].<zzl>zl19341-1E</zzl>
^$ <zzl>zl19341-2A</zzl>Fuit apud nos vir fide et doctrina clarus concionator
Lucarinus, quem, ut meritus est, commendatum, qua coepisti
benevolentia, habere pergas.<zzl>zl19341-2E</zzl> Ego eius et suorum, imo Christi
et nostra communi causa egi, quę mea non soleo.
^$Tu vale cum fratribus, et, ut regnum Christi, contra quod
tantopere arma movet mundus et princeps mundi satan,
amplificetur, oremus dominum in hoc anathemate, quo is
terram, ut vatis est prędictio, percutere incipit.
<signature>Martinus Borrhaus tuus.</signature>
<address>
[Adresse .....:] Ornatissimo viro d.
Henrico Bullingero, Tigurinę ecclesiae episcopo
fidissimo.
</address>
</content>
</letter>