<?xml version='1.0' encoding='UTF-8'?>
<letter id="28121" year="1558" lang="lat">
<correspondents>
	<originator>Antonius [=Anton] Schneeberger</originator>
	<addressee>Bullinger</addressee>
</correspondents>
<space_time>
	<place>Krakau</place>
	<date>14. September 1558</date>
</space_time>
<record>ZÃ¼rich StA, E II 338, 1555. / Orig.(Aut.)</record>
<print>Wotschke, S. 80.</print>
<statue></statue>
<content>
S. D. P. Andreas Schadcoviensis, salinarum Wieliciensium notarius, vir pius vereque nobilis, te diligentissime suo nomine resalutare iussit agitque summas gratias pro literis ad se scriptis itemque munusculo tuo, seque tibi quam plurimum commendat.
Promisi nomine tuo maius munusculum, gratissimum sibi fore pollicitus est, vicissimque suam operam tibi vobisque omnibus offert.
Occupatissimus est in officio, alioquin scripsisset.
Ego pro commendatione illa summas tibi ago ac potius habeo gratias. Et
si qua in re inservire possum, me promptissimum fore promitto.
Matrem meam tibi commendo.
Satis foeliciter res succedunt.
Deus sua gratia mihi semper adsit.
Amen.
De religione quid scribam, non habeo, ferunt proximis diebus duos romanos cardinales huc venturos.
Sanctificetur nomen domini.
Saluta meo nomine totam tuam familiam omnesque amicos.
Vale meque amare perge.
<timestamp>Datae Cracoviae, 14. sept. anno 1558</timestamp>
Literas vestras avidissime expecto.
 Iterum vale.
           Tuae praestantiae observantissimus Antonius Schneebergerus d.[octor?]
Vigilantissimo ac doctissimo viro domino Heinricho Bullingero, ecclesiae Tigurinae episcopo dignissimo, domino et parenti suo observandissimo.
Tiguri.
</content>
</letter>