<?xml version='1.0' encoding='UTF-8'?>
<letter id="37062" year="1567" lang="de">
<correspondents>
	<originator>Bullinger</originator>
	<addressee>Hans Rudolf Bullinger</addressee>
</correspondents>
<space_time>
	<place>[Zürich]</place>
	<date>23. Juli 1567</date>
</space_time>
<record>Zürich ZB, Ms F 37, 262. / Orig. (Aut.)</record>
<print></print>
<statue></statue>
<content>
Gott mit dir, fuͤrgeliepter suun. Din schryben sampt der
schönen und guͦten schäncki hab ich empfangen. Bitten dich,
du wöllist minem gnädigen herren und h[ern] schwager
vogt uff das allerfrüntlichist dancken mitt erbietung, das
ich das alles wölle verdienen, wo mir müglich etc. Morn zuͦ
nacht, wills gott, werdent beid herren burgermeister mitt
mir aßsen zuͦ nacht, her stattschryber, j[unker]
Jacob Ro^yst, her von Kyburg, Thoman, schwager Walthart etc.
Und diewyl du uff frytag heym kumpst, wil ich sparen wyter
zuͦ schryben, was ich uß Franckrych und anderschwo har hab,
mirabilia. Gruͤß mir Susanna, Elsbethli etc. All min volck
gruͤst dich. Gott mitt dir.
<timestamp>Datum mittwuchen post Magdalene umb die 10 in der nacht 1567.</timestamp>
<signature>Bullinger.</signature>
Minem lieben sun Hansen Rodolffen Bullingern, predicanten zuͦ Berg.
</content>
</letter>