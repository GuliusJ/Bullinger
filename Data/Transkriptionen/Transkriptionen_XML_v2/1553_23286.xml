<?xml version='1.0' encoding='UTF-8'?>
<letter id="23286" year="1553" lang="de">
<correspondents>
	<originator>Bullinger</originator>
	<originator>Anna Adlischwyler</originator>
	<addressee>Bullinger d.J</addressee>
</correspondents>
<space_time>
	<place></place>
	<date>[1553]</date>
</space_time>
<record>Zürich ZB, Ms F 59, 259. / Orig.(Aut.)</record>
<print></print>
<statue></statue>
<content>
Min früntlichen gruͦtz. Min liebs kind wüß, das es mich
woll
freuwt, das du so wol fersorget bist. Ich bitt dich, leg es
wol ann, biß underdienstig und süberlich mit dir selb,
gottzförchtig und ........ ber gegen got und denn lütten.
Ich bitt dich, biß all zitt indenk, worum du in der frömde
seist, und leg zitt wol ann, stand fruͦ uff, biss nitt
treg
und bett allzitt trülich. Huͤtt dich vor böser
gsellschaftt und biss gern daheim. Witter so las mich
wissen, wie es mitt dim gwand stand, hest gnuͦg hemder
oder
wie werdens' dir gweschen, muͦss mans seipfen oder gitz
din frouw zweschen? Wedes es ist, so heiss sis uffschriben
und gruͤtz mir si trülich, und las dine schuͦ nitt
zergan, gib sy zbuͤtzen und biß husslich.
Nitt me, den got bhuͤt dich für leid.
Von mir Anna Bullingerin, din muͦtter.
[Zusatz v. Bull.s Hd.:]
Es gruͤst dich der ätty.
<fn>[v. Bull.s Hd.:]</fn>
<address>Heinrich Bullingern von Zürych, minem lieben sun, jetzund zuͦ Straßburg by h. Johann Burckern, Engellendern.</address>
<fn>Darunter v. d. Hd. des Sohns:</fn>
"1553 mense" .......
</content>
</letter>