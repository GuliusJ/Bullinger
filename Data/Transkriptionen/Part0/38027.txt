<?xml version="1.0" encoding="UTF-8" ?>
<letter id="38027">
<nr>38027</nr>
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>(Zürich)</place>
	<date>19. März 1568</date>
</space_time>
<vo>Zürich StA, E II 342, 528. / Orig. Aut.</vo>
<dr>Graub. III, 80 R.</dr>
<re></re>
<note></note>
S. D.  Binas tuas accepi, chare frater, et laudo tuam in
scribendo diligentiam, imo et gratias ago. Oro, ut me
commendesd. consulibus* (*a.R.: cosss.) etd. Carolo,
Pontisellę nostro et Ganthnero, quos omnes salutabis meo
nomine officiosissime. Condonabis mihi, quod brevior sum;
nunc enim tempus est, quo literas meas paro Francfortum
transmittendas inde ad amicos meos (qui mihi scripserunt et
quibus respondere oportet) in Palatinatum, Hessiam,
Saxoniam, Coloniam, Angliam, Prussiam, Poloniam et in alia
loca plura. Quae allata sunt, curavi describi tibi; quae
imposui his. Aernius<f1>Leonhard Erni.<fe> noster mecum iam prandebit; tradidi ei
tuas. Eius nomine te quam diligentissime et amicissime
saluto ut et nomine meorum. Dominus benedicat tibi et servet
te! Strenue ego cum tussi et catharro concerto. Dominus
dignetur me brevi ex integro hac etiam liberare molestia!
Vale semper.
19. martii 1568.
Bullingerus tuus.
Ich acht wol, das Hans Bader hinuff gebracht, sye anders nüt
dann die hispanisch unruͦw; dann es allen bäpstlern gar
ein bitter crütz, und nitt unbillich.
Vide, ut prudenter iis, quae scribo, utaris; non omnibus
communices et ut spargatur meo nomine. Aliquando enim ea,
quae incerta sunt, pro certis scribuntur; at horum author
haberi nolim. Ego bona fide tibi communico, quae ab aliis
accipio, et ita, ut accipio, tibi communico. Sit fides apud
lectorem. Iterum vale etc.
Ornatissimo virod. Thobiae Eglio, Curiensis ecclesiae
ministro fideli, domino meo colendo et fratri charissimo.
                                         Chur.
</content>
</letter>