<?xml version="1.0" encoding="UTF-8" ?>
<letter id="29182">
<nr>29182</nr>
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>20. November 1559</date>
</space_time>
<vo>Zürich ZB, Ms F 62, 210. / Orig. Aut.</vo>
<dr>Graub. II, 165 R.</dr>
<re></re>
<note></note>
S. Strenue nobis laborandum est contra perditissimum illum hominem a Quadriis, qui nescio quorum nitatur auxilio.
Hoc certum est eum donationem iam fecisse et in possessionem misisse duodecim homines Hispanos et alios sacrificulos duos, qui sacra illorum peragerent, et praesidem Vallis Tellinae (capitaneum vulgo appellant), qui in illis partibus summo cum imperio est, hanc donationem ratam habuisse.
En hominum extremam impudentiam! Quid tu nunc ageres, si hic esses? Nos clamamus ex gutture, modo
hos, modo illos manu prensamus, nihil denique intentatum relinquimus.
Causam obtinemus denuo: fit senatus consultum contra monachos et capitaneum acerrimum; rescinditur omnis capitanei actio; monachi iubentur Valle Tellina excedere.
Sed haec tamen non tanto cessabunt cardine rerum.
Potens est illa altera factio; sed potentior est Christus cum suis.
Plura si petis, dicet nobilis vir Rhodolphus Landolfus, qui et ipse Christi causam strenue defendit.
Accedit ad haec malum aliud.
Rusticus quidam in
Superiore Foedere, apparitionem iactat nescio quam angelicam; dicit enim a se conspectum esse angelum, qui iusserit tria sacella in illis locis extrui missamque in illis celebrari, opus plane apostolicum, quod ex quo intermissum sit, hisce regionibus multum damni dederit.
Videas homines attonitos rustico credere, videas ad illum locum frequentem concursum, ligna, lapides, caementum comportari, quo opus tam pium effectum habeat.
Et quod magis est, narrant fratres, qui istinc veniunt, quandam
communitatem nomine This tis rustici verba interveniente authoritate publica diplomata et sigillo a sam confirmare, quo testimonio ille fretus pergat in vicinam Helvetiam cum illis quoque laetum hoc visum communicaturus.
Narrant iidem fratres se vidisse literas a Tribus Pagis scriptas ad Superioris Foederis homines, quibus eis exprobrant, quod homines a se proscriptos contra foederis capita sustentent.
Haec contra Beccariam.
Nova quaedam Roma veniunt, quorum summamd. Philippus ex Italico Latinam fecit.
Plura nunc non habeo.
Salvum te cupiunt nostri omnes.
Salutem ex me et coniuge mea dicito tuis omnibus in primis, postea etiam clarissimis viris mecoenatibus meis.
Vale, pater in Christo reverende.
Curię 20. novembris anno 1559.
                                        Ioannes Fabricius tui observantissimus.
Clarissimo viro eruditione et pietate excellentid. Heinrycho Bullingero, ecclesiae Tigurinae antistiti vigilantissimo, domino et patrono suo semper observando.
</content>
</letter>