<?xml version='1.0' encoding='UTF-8'?>
<letter id="19295" year="1549" lang="lat">
<correspondents>
	<originator>Georg Frölich</originator>
	<addressee>Bullinger</addressee>
</correspondents>
<space_time>
	<place>[Augsburg - Kaufbeuren]</place>
	<date>29. Oktober 1549</date>
</space_time>
<record>Autograph: Zürich StA, E II 346, 257.(Siegel...)</record>
<print></print>
<statue></statue>
<content>
S. Me dei benignitate salvum et incolumen domum ex
Termisrepedasse, statim a reditu meo literis tibi significavi,
quibus alię erant inclusę ad Marcellum Theodo[ricum] dandę,
quas te accepisse spero. Res apud nos sunt in pristino utpote
flebili statu, quem nemo nisi vel divinitus adiutus vel omnino
impius pacienter feret. Quid in Anglia nuper accidit, haud dubie
nosti. Legatus, qui prętextu nuptiarum conficiendarum istic
fuit, tantum potuit apud regis auxiliarios, ut illi in excidium
evangelii conspirarint. Quod ubi protector regni et regis
animadvertit, cum rege in arcem quandam confugit. Consiliarii
autem rumorem divulgarunt protectorem ipsum regem captivum
tenere, quapropter liberacione ipsius opus esse. Hinc magnus
numerus armatorum confluxit, atque arx, in quam se protector cum
rege contulerat, obsessa est, licet occupandi illius nullam spem
habuerint proditores veritatis. Verum cum regis custodia et
satrapis tantum egerunt, ut regem et protectorem in manus eorum
dederint. Quę inde rerum mutatio secutura sit, facile est
iudicatu. Ve Bernhardino, veh Petro Martiri, Butzero et aliis
bonis.
^$Rogo te, ut Basileam scribas, an istic venundentur volumina
iuris civilis Corpus iuris appellata, nimirum ea, quę paucos
ante annos et proxime quidem Parrysiis sunt impressa, et quanti
emantur. Opus mihi erit equidem illis ad querendum victum,
quanquam nihildum die benignitate mihi et meis hactenus
decesserit.
^$Has literas cum Psalterio mihi Germanice reddito ad Marcellum
Theodoricum missurus es, tanquam donariolum ei promissum; sensi
equidem virum illum singulari dilectione erga me duci
quemadmodum ego non minus vicissim me debee illi fateor; sit
igitur is et tibi optime commendatus.
^$Domino Gualtero, Gsnero, Bibliandro, Frisio, Guolfio, Zvinglio,
Pellica[no] item et questori exulanti, tum etiam magistris
civium, prothoscribę atque singulis, quibus convenit, ex me
salutem dicito et excusa meam nuperam abitionem clanculariam.
<note>Dazu a. R. ... anquam recentem ... vide ne ab [saluta]tione mea
excludas.</note> Vale, mi vir, et pro me meisque ad dominum ora.
<timestamp>29. octobris 1549.</timestamp>
^$Tuus ex animo G[eorgius] L[aetus].
<address>
[Adresse ...]: Dem hochgelerten, fromen herren Henrichen
Bullinger, vorgeer
</address>
</content>
</letter>