<?xml version="1.0" encoding="UTF-8" ?>
<letter id="23271">
<nr>23271</nr>
<correspondents>
	<originator>Jean du Fraisse</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>20. Dezember (1553)</date>
</space_time>
<vo>ZÃ¼rich StA, E II 365, 14.</vo>
<dr>Gr. I, 344f.</dr>
<re></re>
<note></note>
S.  Quoniam non solemus, cum hac fasciculi literarum aut
cursores, qui Roma aut Venetiis veniunt, sive interdiu sive
noctu commeent, eos remorari, brevior ero, et cum primum per
hunc Rizzium cui, ut obiter id dicam, tuus Galitius totus
est addictus; et non libet plura addere, ut ne ipsi quidem
nolui ea de re quicquam meo nomine dici. Appositissime pars
illa literarum tuarum me admonuit, quid de quoque sperare
deberem: "Et tamen in me", inquis, "plus tibi fidei
repositum erit quam in eis, quos tibi valde esse obstrictos
putas", sed si per Rizzium licebit, respondebo literis ita,
ut de intimis quoque sensibus meis aliquid cognosces. Ut
foelicem te esse et rarum quendam hominem literae tuae
ostendunt, sic aliis non omnem alicuius laudis occasionem
praeripere debent. Interim memineris, quidd. Paulus
<gr>logias eiV touV agiouV</gr> vocet, et non omnes homines
fructum aliquem ex eo, quod liberaliter faciunt, sperare.  -
Nihil est novi ex Italia. Cum erit aliquid, vel in
maximis occupationibus faciam te certiorem, sed semper hac
apposita nota, quod, nisi ociosus ero, nihil dictabo et
breviter mea manu capita rerum indicabo. Ex rumore postea
plenius hauries. Vale, vir amplissime. Curiae,
13. calendas ianuarii.
Tuus Iohannes Fraxineus, episcopus Bayonensis.
Doctissimo viro domino Henrico Bullingero, ecclesiae
Tigurinae ministro, amico charissimo.
Tiguri.
</content>
</letter>