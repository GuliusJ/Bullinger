<?xml version="1.0" encoding="UTF-8" ?>
<letter id="1483">
<nr>1483</nr>
<correspondents>
	<originator>[Johannes Comander]</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>28. März 1541</date>
</space_time>
<vo>Autograph: Zürich StA, E II 365, 21 (Siegel)</vo>
<vo>Kopie: ZZB, Ms S 49, 62<fn>Zit.: de Porta I 2, 182 (irrt. dat. 1. April)</fn></vo>
<re>Übermittelt Bullinger Bucers deutschen Brief [BucerDS VIII, Nr. 9f, vgl. Nr. 1474], verbunden mit der Bitte, diesen nach Anstreichung etwaiger anstößiger Stellen zurückzusenden. Ist überzeugt davon, dass das papistische Eucharistieverständnis, von dem sich auch die Lutheraner noch nicht
vollständig gelöst zu haben scheinen, am Ursprung aller Irrtümer steht und recht eigentlich das Fundament des Papsttums bildet; kann sich beim besten Willen nicht vorstellen, dass die Apostel das Abendmahl so verstanden haben. Ein Lindauer Händler hat sich erboten, sich für [Rudolf] Schinz
einzusetzen.</re>
<tx>[Gedruckt: Graubünden, Korr. I 35f, Nr. 26.]
<tx>Gratiam et misericordiam a domino per Christum.
^$Epistolam Buceri Germanicam ad te mittere hucusque distuli,
observande Bullingere, non alia causa, quam ut hunc
tabellarium aptiorem ad hanc rem arbitratus essem; nam sicut
idiotae literas ignorant, sic et negligunt et male
conservant. Tu igitur utere illa ad saturitatem usque,
postea annotatis iis, quae tibi displicent in ea, et quae
tibi scripturis sanctis et ortodoxae fidei adversa
constiterint, pro mea necessitate illustratis digneris
remittere.
^$Mihi enim plane persuasum est papisticam illam eucharistiae
idololatriam, cuius Lutheranos nondum immunes esse video,
omnium errorum principium et tocius papatus fundamentum esse
et caput. Hoc quidem satis mirari non possum, si apostoli in
cena hoc modo, ut illi docent, se Christum sumere integrum
crediderint, qui factum sit, quod postea de resurrectione
dubitarint, cum hoc, quod dif[f]icillimum est, tam facile
susceperint et hoc, quod creditu facilius, tam cunctanter.
^$Vale et simplicitatem meam boni consule et, si quid
habueris scitu dignum, rescribe.
^$Ex Rhetiae Curia, quinto kalendas aprilis 41.
^$Schintio<f1>Rudolf Schinz.<fe> res suas tandem bene cessuras spero; quidam
mercator Lindaviensis illum a damno liberare pollicitus est.
<lz>[Adresse .......:] Doctissimo viro
Magistro Heinricho Bullingero, apud Tigurinos verbi dei
praeconi diligentissimo, domino suo ac amico primario.
</content>
</letter>