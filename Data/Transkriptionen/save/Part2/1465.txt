<?xml version="1.0" encoding="UTF-8" ?>
<letter id="1465">
<nr>1465</nr>
<correspondents>
	<originator>Bullinger</originator>
	<addressee>Johannes Comander</addressee>
</correspondents>
<space_time>
	<place>Zürich</place>
	<date>18. Februar 1541</date>
</space_time>
<vo>Abschrift von Petrus Dominicus Rosius a Porta<fx>^#/+Autograph verschollen, vgl. HBBW IX, Nr. 1228, Anm. a.^#/-<fe>: Chur StA, A Sp III/11a, VI. B. 7. 4, S. 335f</vo>
^&xGedruckt: Graubünden, Korr. I 30f, Nr. 22^&x{
<re>Setzt seine Berichterstattung über das Wormser Religionsgespräch fort [vgl. Nr. 1455]. Bis am 13. Januar [1541] wurde nicht um die einzelnen strittigen Artikel, sondern um die Stimmverteilung und den Verhandlungsmodus gerungen; [Philipp] Melanchthon und [Johannes] Eck wurden als Kolloquenten der
beiden Parteien bestimmt. Man behandelte die einzelnen Punkte in der Reihenfolge der Artikel der Confessio Augustana; über den ersten Artikel [betreffend die Trinität] war man sich schnell einig; die Diskussion entbrannte über die Erbsünde, ein Punkt, dem beide Parteien großes Gewicht beimaßen; eine
Unterschätzung des Einflusses der Erbsünde führt nach Ansicht der Protestanten zur Werkgerechtigkeit, was den - unterschiedlich akzentuierten - Widerspruch von Eck und [Ambrosius] Pelargus fand. Vertagung des Gesprächs am 18. Januar auf den kommenden Regensburger Reichstag; Abreise der Teilnehmer am
20. Januar. Die Mehrheit der Stände stehen der protestantischen Position näher; die Katholiken sind sich uneins. Bitte an Comander, die Nachrichten zu verbreiten und an Johannes Travers weiterzusenden. Grüße.</re>
<tx>[Gedruckt: Graubünden, Korr. I 30f, Nr. 22.]
^&xGratiam et vitae innocentiam a domino.^&x{
^$Quid actum sit in comitiis Wormatiensibus ad diem usque
natalem domini, superioribus litteris exposui. Iam vero
dissoluta sunt comitia; restat igitur, ut catastrophen
adiiciam.
^$Altercatum est ad 13. usque ianuarii, non de controversis
articulis aut dogmatibus, sed de suffragiis ferendis deque
colloquendi modo. Omnem enim lapidem moverunt adversarii, ut
nostros ex statione tuta deturbarent et opprimerent artibus
atque insidiis; nostri vero suo in loco et ordine firmiter
consistentes sinceritate sua, constantia et contentione
adversarios vicerunt. Tandem enim commissi sunt Melanchton
et Eggius, ut nomine utriusque partis colloquerentur
praesentibus quidem aliis, sed auditoribus tantum, nisi cui
petenti commissarius interloquendi copiam faceret.
^$Disputationis haec summa fuit: Proposita confessione
Augustana caesari exhibita ...[anno 1530]... adversarii
articulos, qui in ea essent, ordine excutere instituerunt.
De Christo inus conveniebat; nam in communi formula fidei et
trinitatis placitis nemo quicquam movebat. Iam tertio
articulo coeptum est disputari; Quae res post baptisma ex
originali labe et naturae depravatione esset reliqua in
sanctis, verene peccatum appellatur[appelletur]etc. Quae
disputatio parti utrique fundamenti vice ad doctrinae suae
confirmationem videbatur esse. Si enim haec vis contagionis
tanta non est, quae per omnem nos vitam sic infestet, ut
perdere et evertere, quantum in ipsius natura existit,
parata sit semper, valde magna dubitatio de merito hominum
et de boni operis praestantia oriri potest; quibus de rebus
inter partes certamina maxima existunt. Itaque nostri
homines summa cura hic agendum credebant. Erat autem
adversariorum non eadem hac de re sententia. Alii enim id
reliquum originale et ex peccato esse et peccatum ex se
gignere et legi divinae natura repugnare et hoc pacto de
ista re apostolum loqui, itaque et peccatum appellari
confitebantur; alii ei sententiae palam reclamabant et se
minime id nobis concessuros esse testabantur. In priore
sententia Eggius, in posteriore Pelargus fuit; caeteri duces
hos sequebantur.
^$Dum haec 18. ianuarii fiunt, allatum subito mandatum
caesaris est ad proxima Ratisponae comitia omnes festinare
iubens. Itaque legatus ipse caesaris, dominus a Granvella,
prorsus iam et disputatione et sententiarum conformatione
missa tantumque mandato partibus reddito prius omnium summa
cum celeritate postridie eius diei, ubi satis illuxit,
abibat. Eodem die, quae ianuarii 19. fuit, omni congressu
publico ab utrisque partibus omisso in abitum unusquisque se
comparabat. Postridie denique omnes abierunt. Itaque dierum
trium disputatio haec et dimidii, ipsa ad disputandum
comparatio mensium propemodum trium fuit. Hunc finem comitia
haec habuerunt.
^$Pars itaque maior ordinum imperii aut a nobis stat aut ita
iam deprehendit artes adversariorum, ut nostris aequior sit
quam illis. Nam incredibile dictu est, quanta confusione
sint adversarii confusi. Fertur de legato caesareo, quod non
citra stomachum, ubi in diem cerneret nostros fortius
cohaerere, adversarios subinde ac magis scindi atque inter
sese rixari, dixisse: "Quid agam aut unde ordiar, ignoro;
nam ut evangelicos nemo disiungere, ita meos nemo potest
coniungere."
^$Haec in presentia habui, quae scriberem, Comander
doctissime; tu communicabis ea fratribus, demum mittes
proximo quoque nuntio oblato clarissimo virod. Ioanni
Traverso. Negotiis enim implicitus et praepeditus non potui
utrinque seorsum scribere.
^$Valebis et orabis pro nobis dominum. Salutabis fratres.
^$Tiguri, 18. februarii anno 1541.
<un>Tuus Heinrychus Bullingerus.
<lz>[Adresse .....:] Doctissimo et piissimo
virod. Ioanni Comandro, Curiae Rheticae episcopo; domino et
fratri colendissimo.
</content>
</letter>