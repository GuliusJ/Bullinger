<?xml version='1.0' encoding='UTF-8'?>
<letter id="31123" year="1561" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>[Zürich]</place>
	<date>22. August 1561</date>
</space_time>
<record>St. Gallen VIII, 426. / Orig. Aut.</record>
<print>Bl. III, 636f.</print>
<statue></statue>
<content>
S. D. Literae inclusae allatae sunt aliunde et mihi creditae; eas nunc tibi, optime frater, mitto.
In Gallia res procedit.
Collecti sunt episcopi et praelati; coeperunt cum his velitari concionatores evangelici Parisienses et regis Navarrae, expetunt subsidia nostrorum.
Hodie ab amplissimo senatu consultatur, quid facto opus sit; dubia sunt plurima et difficultates plures, quam vellemus.
Orandus est ergo dominus, ut is suam nobis inspiret voluntatem et det gratiam; hoc consultore et duce felicia erunt omnia.
Nihil aliud nunc possum.
Literae e Gallia ex aula allatae per postam datae sunt ad S.
Germanum  12. augusti.
Haec uni tibi; nolo ut communices aliis.
Ora pro nobis dominum.
Vale.
<date>22. augusti 1561</date>.
D. Beza iam est profectus in Galliam, et puto ipsum iam esse in aula, si iter fuit tutum; deductus est a quodam capitaneo per postam.
Expectatur in Gallia cardinalis Ferrariensis cum 300 equis, papae legatus; ille vult interturbare omnia.
Dominus Sathanam hunc proterat!
Clarissimo viro d.
A[m]brosio Blaurero, amico et fratri suo colendissimo et charissimo.
An m.
Ambros[ien] Blaureren zuͦ Wintherdur.
</content>
</letter>