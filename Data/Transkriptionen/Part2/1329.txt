<?xml version="1.0" encoding="UTF-8" ?>
<letter id="1329">
<nr>1329</nr>
<correspondents>
	<originator>Oswald Myconius</originator>
	<addressee>Bullinger</addressee>
</correspondents>
<space_time>
	<place>[Basel</place>
	<date>Mitte November 1539]</date>
	<note>Terminus a quo für die Datierung ist das Ratsdekret vom 7. Oktober (vgl. unten Z. 26-30 mit Anm. 12); die am 19. November erfolgte Abschaffung des Kirchenrats und Neuordnung der Synode (vgl. unten Nr. 1341,
3f mit Anm. 1) ist hingegen noch kein Thema. Myconius erwähnt die seit zwei Wochen andauernde Krankheit seiner Frau
(Z. 5-7); von ihrer Erkrankung ist erstmals am 29. Oktober die Rede (s. oben Nr. 1324, 37).</note>
</space_time>
<vo>Autograph<fx>^#/+Mit Randbemerkungen von J. H. Hottinger.^#/-<fe>: Zürich ZB, Ms F 62, 382 (Siegelspur)</vo>
<dr>Ungedruckt</dr>
<re>Hat noch keinen Zuspruch erhalten, obwohl er über die hoffnungslose Zerstrittenheit der Basler Kirche geklagt hat und
seine Frau schon vierzehn Tage an der Pest darniederliegt. In aller Bedrängnis ist Gott seine einzige Zuflucht; er ist
verzweifelter als während des [Zweiten Kappeler] Kriegs, weil [Karlstadt] die Kirche verwüstet und keine Besserung zu erwarten
ist. Bullinger braucht ihn nicht mehr als "Bischof" anzureden, da die Kirchenleitung neuerdings vierteljährlich
wechselt; ausgerechnet er, der sein Amt nie gesucht hat, wurde beschuldigt, nach Alleinherrschaft zu streben. Bittet, ihn zu
trösten und für den kranken [Alt-]Bürgermeister Jakob Meyer zu beten.
</re>
<tx>S. Quo sum perturbatior, eo minus consolationis a vobis
accipio. Conquestus sum<f1>Im Brief vom 29. Oktober (oben Nr. 1324, 4-27).<fe> de summo malo, quod potest ecclesiam
invadere dei, puta dissidium fratrum, et quod peius,
inquietorum, ne quid aliud dicam, praelatio, imo quod adhuc
peius, nulla spes concordię. Talis est enim adversarii<f1>Gemeint ist Karlstadt.<fe>
natura, ut, nisi dominetur, non quiescat. Interim accedit
pestis<f1>Vgl. auch oben Nr. 1326, 7f und Nr. 1327.<fe>, nec accedit communiter, sed invadit carnem meam
gravissime; uxor<f1>Margret.<fe> nanque decumbit quatuordecim iam integros dies<f1>Vgl. oben Anm. 1.<fe>, et finem non video, tam laborat crudeliter. Quid tu
putas me inter hęc pati, quibus adfectibus quati, quantis
doloribus angi? Possum vere dicere cum Davide: "Circumdederunt me dolores mortis"<f1>Ps 18, 5 (17, 5 Vulg.).<fe> etc.
^$Cogor videre ecclesiam pereuntem, audire convicia in me,
manere mortem vel saltem longam infirmitatem uxoris, sentire
defectionem amicorum, a domino tolli christianissimos
quosque, imo desperare de evangelio. "Et ubi", inquis,
"interea quiescis?" Crede mihi, non est quies nisi in
domino<f1>Vgl. Augustin, Confessiones, 1, 1, 1 (CChr XXVII 1, 7).<fe>; nam amici etiam, qui supersunt, dum adeunt me,
perturbati perturbatiora reddunt omnia. Aliter non licet;
non est enim vir bonus, qui non fleat statum communem
ecclesię et reipublicę, quoties intuetur, nec audire est aliud verbum quam: "Actum est". "In bello contra nos<f1>Gemeint
ist der Zweite Kappeler Krieg von 1531.<fe>", respondes, "nunquam ita desperavimus." Ego vero una cum
viris piis desperavi, postquam aper iste<f1>Karlstadt.<fe> coepit devastare
agrum ecclesię nostrę, et spes esse non potest, ut
emendetur, maxime dum favorem invenit a sui similibus, hoc
est papistis, catabaptistis, male evangelicis, et qui sub
fidei titulo suis indulgent adfectibus; hi nanque simul
intentant tumultum, si quis contra doctorem aliquid
prae­sumat mali. Alioqui timidior est lepore, qualem se dixit
egisse Tiguri; ne dicas: "Bonum hic virum eum sensimus."
^$Hactenus scripsisti ad me "episcopo Basiliensi"; cave
deinceps, nam effectum, ut per angarias<f1>d. h. pro Vierteljahr (Quatember).<fe> vicissim parochi
gerant curam ecclesię<f1>Im Dekret vom 7. Oktober (s. oben Nr. 1324, Anm. 3) hatte der Rat festgelegt,
daß sich die Pfarrer bei der Einberufung der wöchentlichen Kolloquien reihum abwechseln sollten, damit nicht der Eindruck
entstehe, als ob einer von ihnen eine Vorrangstellung hätte.<fe>, non unus solus, ne detur papatui reditus occasio, dein ne pro monarcha ecclesiastico se
venditet Myconius, qua ratione clam apud senatum - a quo,
nescio - fueram accusatus. Cogeris dicere, quia me nosti:
diligens, imo curiosa contra miserum inquisitio; signum,
quod libenter nocuissent, imo quod nocituri sunt adepti
ansam. Myconius monarchiam peteret, postquam didicit per
omnem vitam nil nisi subiectus esse? Imo quem pudet a domino
in hoc fastigium esse positum, ut cui nunquam studuit et cui
se satisfacere posse nunquam putavit, etiamsi maxime
studuisset. Parcat dominus illis, qui tantum flagitium
adversus me excogitarunt; constat enim coram oculis domini,
quod de me iudicarunt ex suis ipsorum fastuosis et
ambitiosis animis. Age, habent, quod quęsierunt. Pacem opto
bonę mentis mihi a domino, praeterea nihil. An tu putas
me indigere amicorum consolatione, imo et solatio? Fac ergo,
sentiam frequentius, quo tantopere indigeo. Te cum tuis,
item et fratribus dominus conservet in perpetua
tranquillitate.
^$Decumbit consul noster Iacobus Maior<f1>Vgl. oben Nr. 1313, 7 mit Anm. 6.<fe>; orabis cum ecclesia tua dominum, ne nos tanto spoliet bono.
^$Vale cum domo tua et fratribus omnibus. Querimoniam hanc tibi uni etc.
<un>Os. Myconius
<un>tuus.
<lz>[Adresse auf der Rückseite:] Domino Heinricho Bullingero, Tigurinę ec­clesię episcopo, fratri in domino observando.
</content>
</letter>