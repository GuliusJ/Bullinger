<?xml version='1.0' encoding='UTF-8'?>
<letter id="19018" year="1549" lang="de">
<correspondents>
	<originator>Hans Zehender</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>22. Januar 1549</date>
</space_time>
<record>Autograph: Zürich StA, E II 360, 481</record>
<print></print>
<statue></statue>
<content>
Min früntlich, willig dienst, samptt was ich liebs unnd gutts vermag, zuvor,
frommer, ersammer, hochgelertter, lieber herr vetter. Ich hab uß üwerm, ouch
uß mines bruͦders Davidenn schrybenn erlernett, mitt was frünttlichem,
gnädigem unnd vätterlichem gneigttem willenn ir ine inn üwer huß empfanngen,
daselbs manchen tag wie üwer eigen khind, biß ir ime underschlouff gebenn, uff
üwern costenn ganntz unverdienter dinngen enthalltten. Deßhalb nun min mütterli
unnd ich üch deß höchstenn, früntlichesten danck sagen unnd wüssenn mitt
erpiettung, sölichs, wo ienen<f1>irgendwie.</f1> moglich, umb üch old die üwernn mitt gneigttem
willenn ze verdienenn, hiemitt üwern bevelch unnd willenn iemerdar erwarttennde.
Ich hab üwere grüß ußgricht, unnd lassen dieselbigen üch hinwiderum früntlich
grüssenn unnd danncken. Der allmechtig, eewig, güttig gott verliche unns allen
sin gnad.
<timestamp>Datum 22ten Januarij 1549. Bernae.</timestamp>

<signature>Ü[wer] g[antz] w[illiger] vetter Hanns Zechennder.</signature>
<address>
[Adresse:] Dem frommen, wysen, hochgelertten herren meister Heinrich
Bullinger, vorstennder der kilchen Zürich, sinem insonnde[rs] lieben und
gün[stigen] vetteren.
</address>
</content>
</letter>