<?xml version="1.0" encoding="UTF-8" ?>
<letter id="21274">
<nr>21274</nr>
<correspondents>
	<originator>Pier Paolo Vergerio</originator>
	<addressee>Bullinger</addressee>
</correspondents>
<space_time>
	<place>Vicosoprano</place>
	<date>15. November (1551)</date>
</space_time>
<vo>ZÃ¼rich StA, E II 356, 731.</vo>
<dr>Gr. I, S. 225f.</dr>
<re></re>
<note></note>
Orig. Aut.
Vir clarissime, monent me fratres ex Italia famam illic
increbuisse Curiensem episcopum iturum esse ad
conciliabulum. Quae res magnum pareret incommodum. Excitavi
meos, apud quos dego, ut hoc agnoverint; itaque dederunt in
mandatis eorum nunciis ad parva comitia profecturis, ne ullo
modo permittant, ut possit eo se conferre episcopus. Volui
te hac de re monere, ut istinc etiam urgeas apud Curienses,
etiam autoritate publica (si ita videtur), ne hoc malum
fiat, magnum sane malum; cogerentur enim d[omini]
Raeti iugum decretorum Tridentinorum subire, si episcopum eo
ablegarent, qui annueret et subscriberet. Brevi alia ex
Tridento habiturus sum, quae mittam. Vale et salve cum tota
familia, scola atque ecclesia. Deum pro me.
Vicosoprani,  idibus novembris.
Vergerius tuus.
Clarissimo viro domino H[enrico] Bullingero etc.
</content>
</letter>