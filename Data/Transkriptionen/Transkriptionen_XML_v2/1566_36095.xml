<?xml version='1.0' encoding='UTF-8'?>
<letter id="36095" year="1566" lang="de">
<correspondents>
	<originator>Landgraf Philipp von Hessen</originator>
	<addressee>Bullinger</addressee>
</correspondents>
<space_time>
	<place>Rauschenberg</place>
	<date>30. Juli 1566</date>
</space_time>
<record>Zürich StA, E II 348, 24. / Orig. m.aut. Unterschr.</record>
<print></print>
<statue></statue>
<content>
Philips der elter, von gottes gnaden landtgrave zu Heßen, grave zu Catzenelnpogen etc.
Unnsern gnedigen gruß zuvor, wirdiger unnd hochgelarter, lieber besonder. Wir haben ewer schreiben underm dato Zürich
den 15ten iulii entpfangen, gelesen, unnd thun unnß gegen euch der mitgetheilten zeittungen gnediglichen bedancken,
wollen auch ewern sohn Christophorum, so an unnserm hof ist, in gnedigem bevelh haben.
Was aber das ander, ewer unnd der andern theologen schreiben, betrifft, haben wir beidt, euch unnd ihnen hierneben
geantwortett, zweiffeln auch nicht, es werde auch die unverhalten pleiben, unnd wehre sehr gut, das man einmahl des
zancks uff einander khommen möchte.
Da.. wir euch uff ewer schreiben anzeigen wollen, unnd seindt euch mit gnaden geneigt.
<timestamp>Datum Rauschenbergk, den 30ten iulii anno etc. 66.</timestamp>
Philips l[andgrave] z[u] Hessen etc. subscripsit.    (aut.)
Dem erwirdigenn und hochgelerttenn unnserm liebenn, besondernn eren Heinrich Bullingern dem elterenn, pfarhern der
kirchen zu Zurich.
</content>
</letter>