<?xml version='1.0' encoding='UTF-8'?>
<letter id="20101" year="1550" lang="lat">
<correspondents>
	<originator>Johannes Blasius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>6. Mai 1550</date>
</space_time>
<record>Zürich StA, E II 365, 73.</record>
<print>Gr. I, S. 165f.</print>
<statue></statue>
<content>
Ioannes Blasius d. Bullingero suo S.
Tscharnerus noster cum meis et tuas probe reddidit literas,
patrone
colendissime, quibus intellectis eas te suadente illico per
d[ominum]
Tscharnerum cum episcopo et Traversiis legendas misi, quod
ex animi sentencia ac
bene cecidit. Nam ex his, quo animo in episcopum sim
affectus, facile potuerunt
colligere ac me in eum nihil tale scripsisse divinare, sed
in eius electionis
conpetitoribus. Inde rediens Tscharnerus bonum mihi
renunccians nunccium:
episcopum mihi reconciliatum esse etc. Restat ergo, quo
prudencię tue, qua
soles amicorum literas servare, ingentes gracias agam; nam
hanc reconciliationem
a te acceptam merito confiteor, quoniam sine his meis
literis in eum non
scripsisse difficile potuisset persuaderi. Nunc vero
persuasus et reconciliatus
et accepta a me de eius ellectione confessione, quam illi
bona consciencia dare
et libuit et decuit, eam Romam in sui defensionem misit.
Exspectamus ergo, quid
nobis inde respondebitur; id et tibi com[m]unicabitur. Vale
interrea per
dominum, qui te nobis periclitantibus tanquam fidelissimum
patronum conservare dignetur. Amen.
<timestamp>Raptim, Curie, 6. maii anni 1550</timestamp>
D. Comander ceterique viri boni te resalutant quam plurimum.
<signature>Idem tuus ex animo Blasius.</signature>
Prudencia, vera erudicione et pietate viro d. H[einricho]
Bullingero,
patrię nostrę fidelissimo patri inprimis colendissimo.
 Zum Grosen Münster.
</content>
</letter>