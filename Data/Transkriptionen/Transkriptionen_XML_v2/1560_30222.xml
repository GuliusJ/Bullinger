<?xml version='1.0' encoding='UTF-8'?>
<letter id="30222" year="1560" lang="lat">
<correspondents>
	<originator>Matthieu [=Mathieu] Coignet</originator>
	<addressee>Bullinger</addressee>
</correspondents>
<space_time>
	<place>Solothurn</place>
	<date>2. Dezember [1560]</date>
</space_time>
<record>Zürich StA, E II 368, 461. / Orig.(Aut.)</record>
<print></print>
<statue></statue>
<content>
S. Citius tuis literis scriptis 24. novembris non respondi, quod nihil exigere videbatur.
Scripseram ad te antea Navarre regem esse Aurelie cum rege et fratrem, principem a Conde, captivum ibi detineri.
Fama est ex primoribus multos usos esse Alcibiadis consilio: cum licet fugere, litem ne quęsieris.
Sed multis in locis non pauci in carceres sunt coniecti, quod existimentur abusi regis clementia et iuvasse motus, atque cardinalis Turnonius e Roma nova attulit consilia obtinuitque, ut
probaretur continuatio consilii Tridentini antea suffragiis omnibus improbata.
Decima die huius mensis incipient comitia vel totius Gallie consilium apud Aurelios, ubi sunt adhuc aliquot insignia militum ad incutiendum timorem novarum rerum cupidis.
Legati ducis Sabaudie et Bernatum Neocomo discesserunt re infecta, et dilata omnia in decimum februarii.
Qui Lucerne erant, hac transierunt confecto foedere cum 5 Pagis et Soludorensibus.
Non puto 5 Pagos quicquam moturos ante comitia proximi mensis;
coierant ob cuiusdam baillivi Freuwler verba.
Sunt, qui apud eos fasces accendant et fallere conentur, ut se in prędam et periculum coniiciant.
Mitto ad te summam eorum, que ad me ex Italia scripta sunt, que domino Martiri communia erunt cum salutatione et amicis.
Si quid novi habueris, ad nos scribas, ne postarum equi ocio nimio pereant.
Bene vale.
Solut[uri] 2. decembris.
<signature>Tuus ex animo.</signature>
(Von a.
Hd.:)  Domino Henrico Bulingero, ecclesiae Tigurinae pastori vigilantissimo.
^$Tiguri.
</content>
</letter>