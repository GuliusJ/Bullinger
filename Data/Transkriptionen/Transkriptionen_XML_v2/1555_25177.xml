<?xml version='1.0' encoding='UTF-8'?>
<letter id="25177" year="1555" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Reutlingen</place>
	<date>31. Oktober 1555</date>
</space_time>
<record>Autograph: Zürich StA, E II 338, 1505</record>
<print>Teildruck: CO XV 845f, Nr. 2336</print>
<statue></statue>
<content>
Vir clarissime, ago tuę pietati magnas gratias, quod Gasnerum placaveris; ego certe
praeter Mattheum nihil promiseram.
Omnino morosiores sunt aliqui ex fratribus Genevensibus quam vellem. Nimis prosciderunt
Gribaldum, nimis late volunt patere eorum iurisdictionem ac fere dominari in ecclesiis. Vidi qua
forma verborum ad me hucusque scripserunt. Ferendos tamen outo quia vicissim multa sunt in
illis laudana. Gribaldus nec verbum faciet, observat quae monuisti, et quae ego adhuc inculcavi.
Sic vincuntur animi, nin asperitate. Vidisti, opinor, quid Westphalus contra Calvinum. Utinam is
sedatius scripsisset, hoc est, te fuisset aemulatus qui moderatissimam epistolam adscripseras.
Aliud est contra Antichristum agere, aliud contra Lutheranos. Nunc multa audio. Exacerbati
animi.Lasci consilium non potuisset incidere in conditionem deteriorem. Utinamdaret locum
foedę tempestati et se in portu contineret. Nullum fuit comitium post renatum evangelium, in
quo plura obtinuerint protestantes. Caesar putavit obsequendum, quum in animo haberet
navigare. Scis agi conventum infra Maguntiam, ubi agitur de novo foedere. Quid dux Prussiae in
causa Osiandrica statuerit, vide; hoc enim Melanctonis consilium inseruit suo decreto. Urget, ut
eam ad se; sed vix licebit mihi; nam fratres aliquot Itali, qui deserere Babyloniam statuerunt,
diserte dixerunt se non discessuros, nisi certo sciant fore, ut me inveniant in ducatu saltem, quum
primum appulerint. Hanc vero praedam nolim mea culpa ammitti. A dabit mihi consilium res et
locus.
^$Verti Brentii librum in Asotum et nunc excudam alicubi auctum. Ubi venerit e Berna imago,
oro ad me mittite.
^$Vale et salve una cum tribus generis, cum Gvaltero atque omnibus symmistis et fratribus.
^$Reuthlingae, pridie kalendas novembris 1555.
<signature>Vergerius.</signature>
<address>
[Adresse auf ...:] Clarissimo viro domino [Hei]nrico Bullingero, [p]astori Tigurino, fra[t]ri
honorando. Tiguri.
</address>
</content>
</letter>