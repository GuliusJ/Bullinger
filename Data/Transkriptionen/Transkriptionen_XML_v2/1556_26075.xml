<?xml version='1.0' encoding='UTF-8'?>
<letter id="26075" year="1556" lang="lat">
<correspondents>
	<originator>Simon Sulzer</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>11. April 1556</date>
</space_time>
<record>Autograph: ZÃ¼rich StA, E II 336, 408.(Siegel...)</record>
<print></print>
<statue></statue>
<content>
S. De rebus Germanicis copiose, scio, referet omnia
Froschoverus noster neque mihi praeterea quicquam constat, nisi
quod dux Brutenus e vivis excessisse scribitur; de successore
vero nihil accepi, quis futurus sit. Dominus donet talem, qui
circa iustificationis doctrinam puram veritatem profiteatur cum
sancta simplicitate eamque ecclesiam nonnihil turbatam
tranquillitati et paci restituat. Tuginorum factum multos
conturbat neque iniuria, utpote etiam crudelissimis
persecutoribus nominis Christi inusitatum, verum si ut apud
Valesianos parem sortiatur eventum, pro paucis mox exustis
bibliis, complurima sint alia habituri et in exustorum vicem ex
cine (...) dominus sit cum foenore alia excitaturus. De ea re
cup (...) certior fieri, et quod adversariorum Christi molimina
attinet, bene factum, quod in tempore innotuerunt sic providente
domino, ne quis obrueretur ex improviso, ac vigilatur quidem
serio a nostris ubique, sed frustra tamen, nisi, qui unus potest
omnia, custodierit civitatem. Ad eum confugiamus precibus et
urgeamus paenitentiam. Bene vale in Christo Iesu cum tuis
omnibus.
<timestamp>Basileae 11. aprilis anno 1556.</timestamp>
<signature>Tuus Sulcerus.</signature>
<address>
[Adresse ...]: Viro praestantissimo d. Heinricho Bullingero,
domino et fratri colendissimo suo.
</address>
</content>
</letter>