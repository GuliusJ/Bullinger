<?xml version="1.0" encoding="UTF-8" ?>
<letter id="1488">
<nr>1488</nr>
<correspondents>
	<originator>Die Pfarrer</originator>
	<originator>Lehrer von Zürich</originator>
	<addressee>Guillaume Farel</addressee>
</correspondents>
<space_time>
	<place>Zürich</place>
	<date>4. April 1541</date>
</space_time>
<vo>Original von unbekannter Hand: Neuenburg, Bibliothèque des Pasteurs, Let­­tres des réformateurs, Cahier A, Nr. 5 (Siegelspur)</vo>
^&xK 19.Jh.: Neuenburg BPast, Gagnebin, Recueil des pièces A 5, p 11; franz. Zus'fg: Bern StA, B III 65, p 84 (Nr. 7);
erw.: Bouvier 90. 95^&x{
<re>Haben sich gefreut, in seinem Brief ihre alte Verbundenheit bestätigt zu finden. Wollen auf seine Bitte hin mithelfen, dass
Genf seinen früheren Hirten wieder erhält, indem sie mit den Baslern an die Straßburger Gelehrten und Räte sowie an Calvin
schreiben; inzwischen soll Farel um Gottes Hilfe bitten. Haben vernommen, er sei in einem Brief [von Melanchthon] aufgefordert
worden, eine Glaubensprüfung als Voraussetzung zur Teilnahme am Abendmahl einzuführen; zweifellos wird er sich nicht auf eine
solche Neuerung einlassen, die der von ihm selbst bekämpften Ohrenbeichte wieder den Weg ebnen würde. Nehmen auch ihrerseits brüderliche Ermahnung gerne an.
</re>
<tx>[Gedruckt: CO XI 182f, Nr. 292; Corr. des réformateurs VII 73-75, Nr. 960.]
^&x Gratiam a domino.
^$Quas misisti, Farelle carissime, literae tuae magnopere nos
delectarunt, magna etiam animi voluptate illas perlegimus.
Intelligimus enim hisce nos tibi adhuc esse, qui olim
eramus, iunctissimos. Rogamus, ut, quemadmodum tibi ex animo
bene volumus tuique amantissimi sumus, tu nos quoque in
domino semper redamare velis. Quae rogas multisque flagitas,
quia iusta ac pia nostrique officii esse iudicamus, summo
studio, diligentia et fide exsequemur, nec soli etiam
conficiemus, sed una cum Basiliensibus, ecclesiae
Argentoratensis doctis et reipublicae proceribus, ipsique
Calvino scribemus vires et nervos intendentes omnes, quo
ecclesiae Gebennensi suus restituatur pastor. Tuum
fratrumque omnium erit interim precibus agere apud deum, ut,
quod ad suam gloriam ecclesiarumque salutem promovendam
facere viderit, institutum et curatum velit. ^&x{
^&x ^$Rogamus te plurimum, omnium carissime Farelle, ut,
quemadmodum hactenus probe, pie et sinceriter, ita semper
agere velis omnia, repudiatis papae dogmatibus et neotericis
inventis non aurem quidem, ne animum praebere dicamus. Rumor
est vagans, sed potens, literas in agrum Neocomensem quendam
attulisse flagitantes et contendentes, ne posthac ad sacram
synaxim quemquam admittatis, nisi prius de fide probe
examinatum. Ista de te ambigentes non scribimus; maioris
enim autoritatis, eruditionis et sinceritatis es, quam ut
ista de te suspicemur, ne dicam credamus. Sed quid hoc
aliud, obsecramus, mi Farelle, si eo dementiae veniremus
omnes, ut ad sacram coenae actionem nisi fide examinatus a
nobis nemo admitteretur, quam confessioni auriculari viam
sternere et fundamentum ponere papisticae? Quam tu una cum
piis omnibus non modo odio flagrasti, sed totis viribus
tanquam perniciosum rei christianae malum impugnasti
Christique ecclesia reiecisti et repulisti. Spectandum
nobis, observande Farelle, ne papistice agere incipiamus,
qui hactenus pie, sancte et apostolice transegimus omnia. ^&x{
^&x Scribimus ista, quamadmodum supra dictum, non autumantes aut
suspicantes de te, sed quod officii esse iudicavimus, ut
fratres sussurronis et rumoris illius admoneremus rogantes,
ut boni omnia consulas nosque commendatos habeas et, si quid
in nobis desideras, libere semper admoneas. Non solum
lubentes parebimus, sed admonitori tibi gratias agemus
fideli. ^&x{
^&x ^$Bene vale salvis omnibus Neocomensibus ministris.
^$Tiguri, aprilis 4. anno 41.
<un>Pastores et doctores ministri ecclesiae
<un>Tigurinae, tui ex animo.
<lz>[Adresse ......:] Clarissimae et
spectatissimae fidei virod. Guilhelmo Pharello,
ecclesiastae Neocomensi, fratri in domino venerando et
dilecto. ^&x{
</content>
</letter>