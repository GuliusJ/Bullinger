<?xml version="1.0" encoding="UTF-8" ?>
<letter id="1462">
<nr>1462</nr>
<correspondents>
	<originator>Johannes Travers</originator>
	<addressee>Bullinger</addressee>
</correspondents>
<space_time>
	<place>Zuoz</place>
	<date>10. Februar 1541</date>
</space_time>
<vo>Autograph: Zürich StA, E II 365, 15-17 (Siegelspur)</vo>
<vo>Kopie: Zürich ZB, Ms S 49, 25</vo>
<re>Hat Bullingers Brief [Nr. 1455] erhalten und wird dessen Inhalt weitervermitteln. Bedauert die ablehnende Haltung des Kaisers und weiterer Fürsten gegenüber der Reformation; Gott möge ihnen Einsicht und den verfolgten Glaubensbrüdern Standhaftigkeit verleihen; es ist zu hoffen, dass die
protestantischen Fürsten der Verfolgung entgegentreten; die Uneinigkeit der katholischen Fürsten schwächt diese stark, dies lässt für die Ruhe im Reich Gutes hoffen; Gott möge die Menschen zur Einigkeit anleiten. Erleichterung über den Konsens in der Abendmahlslehre; Gott wird Bucer eine
beständigere Gesinnung verleihen. Sendet Schriften zurück. Als Dank für Bullingers Bemühungen sendet er vier Murmeltiere. Grüße, auch an Leo Jud.</re>
<tx>[Gedruckt: Graubünden, Korr. I 28-30, Nr. 21.]
<tx>Domino Heinrico Bullingero, viro docto ac humanissimo,
ecclesiaste Tigurino meritissimo, Ioannes Traversius Rhaetus
gratiam, pacem et vite incolumitatem a domino optat.
^$Adlate sunt mihi per affinem meum littere humanitatis tue,
Bullingere amicissime, quibus, quod tantopere ex te
cognoscere satagebam, satis lucidum effecisti. Itidem
fratribus hinc inde sparsis communicabo, quo fronte
explanata adversum spumantibus, quod verum est, obici
valeat. Dolendum, proh pudor, caesaris plurimumque aliorum
regum et principum animos papistico fermento in tantum esse
corruptos, quod Christi, redemptoris nostri, gloriam
invertere, veritatis auctores et ecclesie vivida membra
tyran[n]ide sua perditum iri moliantur. Dent dii hiis
prophanis principibus mentem saniorem, quo et ipsi, quod
salubre quodque christianum est, et cognoscant et
amplectantur, nostrique piis et catholicis viris boni
perseveranciam ac in persequucionum procellis veram
constanciam. Sperandum nobis christianos principes, veros
monarchas, tutamen veritatis sub potenti manu dei contra
omnes adversariorum machinas vallatos et, si urgeret
necessitas, non minus armis quam virtute et iusta
defensionis occasione inimicorum tyran[n]idem ac potenciam
posse reprimere. Comitis Palatini<f1>Ludwig V., Kurfürst von der Pfalz.<fe> et marchionis a
Brandenburg, electorum, aliorumque principum defectio
adversariis multum spei ac subsidii abstulit. Fuit equidem
me iudice Germanie tranquillitatis optimum omen. Deus
optimus maximusque principum omnium mentes evangelica
veritate instructas ita componat, quod Iesu Christi gloriam
christianamque concordiam queritent et ex corde custodiant.
^$Ceterum quod de eukaristie unanimi intellectu rescribis, ex
scedis ad me perlatis satis compertum habeo. Immortali deo
laus et gloria! Hac re effectum scio, quod adversarii nos de
mutua dissencione posthac calumniari non habeant. Buccero[!]
nostro dabit dominus quoque spiritum sibi constanciorem.
Praeterea, quas misisti scripturas sub restitucionis
requisicione, remitto, etsi tardius, quam exquirebas; boni
consule; nunctiorum hinc ad vos migrancium penuria id
contigit.
^$Tandem immortales habeo tibi gratias, Heinrice
collendissime[!], quod mei causa tantum laborum et
impensarum adposueris, qui, quod rependam, te dignum habeo
nihil. Mormenla quattuor, quorum Alpes nostre feraces sunt,
licet muneris nomen non mereantur, cum illic rarinsula sint,
esui tamen accom[m]oda, mitto; ne dedigneris suscipere;
animum Traversii tui perpetuo devinctum magis spectes, oro.
^$Vale. Leonem Iud ceterosque fratres cum tua familia meo
verbo salutabis plurimum.
^$Ex Zutzs, 4. idus februarii 1541.
<lz>[Adresse .....:] Variarum litterarum
vero speci[mini] Heinricho Bullingero [ecclesiaste]
Tigurino, viro catho[lico, domino] meo multum reverendo.
</content>
</letter>