<?xml version='1.0' encoding='UTF-8'?>
<letter id="19181" year="1549" lang="lat">
<correspondents>
	<originator>Thomas Blarer</originator>
	<addressee>Bullinger</addressee>
</correspondents>
<space_time>
	<place>Gyrsberg</place>
	<date>21. Juli 1549</date>
</space_time>
<record>Autograph: Zürich StA, E II 357,285.(Siegel...)</record>
<print>Bl. III, 48. R. Exc.</print>
<statue></statue>
<content>
S. Visum est, pientissime Bullingere, ut rescires efficere
Hieronymum Hurusium, cum nuper Solidurę in comitio est visus,
nihil habuisse mandati a Conrado Zviccio; de me nuper tibi
significabam, quod ignorante me illic fuit.
^$Nolui et illud vos ignorare his diebus venturum Constantiam
dici non postremi nominis capitaneum, Caesaris consiliarium,
pontem autem, cuius partem Hispani excusserant atque deiecerant,
subita opera et festinanter refici curare magistratum, regem
expectari ad Oenopontem, unde pridie do[minus] Bolvilerus rediit
epistolam ad me ex urbe mittens millenum aureorum multam mihi
imponentem pręservata tamen expostulatione atque iure senatus
Constantiensis. Similis exempli epistola reddita est Conrado
Zviccio. Quid ad pęne mtigationem et duriorum conditionum
explicationem pertinere videatur, dispiciemus; sin duri esse
perrexerint regii, utar consilio senatus Tigurini, patrum
meorum. Meditor cum familia mea hoc mense commigrare in predium
coemptum Campidonense, nisi occupationibus necessariis fuero
prępeditus. Christum oro compellas nostris verbis, ut secundet
introitum istum.
^$D. Butlero, amico nostro, dicens ex me salutem refer me ex
Onophoro didicisse litteras suas unas atque alteras sibi
redditas esse, verum quod respondeat nondum se habere, sed eodem
de negocio scripsisse aliis, quorum nunc expectet responsum. Ego
illum hortatus sum, ut maturet; igitur maturaturum se recepit.
Vale, honorifice Bullinger, et me, quod facis, ama in domino cum
fratribus nostris. In predio meo Vultureio iuxta Constantiam.
<timestamp>21. die iulii 1549.</timestamp>
^$Thomas Bl[aurerus] tuus.
<address>: fehlt.</address>
</content>
</letter>