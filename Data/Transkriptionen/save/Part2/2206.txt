<?xml version="1.0" encoding="UTF-8" ?>
<letter id="2206">
<nr>2206</nr>
<correspondents>
	<originator>Bullinger</originator>
	<addressee fn=1>Christoph Froschauer ^$^$^$^$Widmungsepistel</addressee>
	<note fn=1>Vom vorliegenden Band HBBW XV an werden die Widmungsepisteln von und an Bullinger nicht mehr ediert, sondern nur noch verzeichnet. In das Regest werden lediglich Angaben über die Arbeit an dem entsprechenden Buch, über den Widmungsschreiber bzw. -empfänger und den Grund der Widmung aufgenommen. Die Themen der Widmungsepisteln werden nur kurz angeführt.</note>
</correspondents>
<space_time>
	<place>Zürich</place>
	<date>August 1545</date>
</space_time>
<vo></vo>
<dr>[Gedruckt: Heinrich ^#/+Bullinger,^#/- In evangelium secundum Marcum commentariorum libri VI, Zürich, Christoph Froschauer, 1545 (HBBibl I 170), f. aa2r.-8v.]</dr>
<re>Abhandlung über Christus als Hohepriester und König. Bullinger widmet diese Arbeit [Christoph] Froschauer, und zwar wegen dessen ihm erwiesener Zuneigung und dessen eifrigen Bemühungen um das Evangelium, das dieser auf jede Art und Weise fördert. Froschauer scheut weder Mühe noch Kosten, um mit der von Gott gewollten Druckerkunst die evangelische Wahrheit vielen Menschen zuteilwerden zu lassen, sogar dort, wo die Prädikanten und Diener Christi entweder ganz schweigen oder unter einer Tyrannenherrschaft nicht predigen können. Froschauers Treue und einzigartige Sorgfalt hat ihm und den Seinen bisher nicht wenig genützt und gereicht ihm schließlich im In- und Ausland zu großem Lob. Froschauer soll sich treu bleiben und fortfahren, Vielen Gutes zu tun; denn wer bis zum Ende ausharrt, wird schließlich gerechtes Lob verdienen [vgl. Mt 10, 22; 24, 13].</re>
<tx>De Iesu Christo pontifice maximo et rege fidelium summo, regnante in ecclesia sanctorum, ad industrium virum Christophorum Froschouerum typographum et civem Tigurinum, H. Bullingeri in commentariorum suorum libros ad Euangelium secundum Marcum Praefatio.
^$Quoniam apo­s­­to­lo­rum scripta, evangelistarum maxime, in hoc tota sunt, ut evincant et demonstrent Iesum esse Christum,
id est unctum, revera pontificem maximum et regem summum omnium sanctorum, explicabo in praesenti paucis,
quomodo Christus sit unctus pontifex et rex maximus omnium fidelium adeoque coeli et terrae dominus.
Pertinet enim haec explicatio plurimum ad sanum evangelicae et apo­s­­to­li­cae, adde et propheticae doctrinae intellectum.
^$Intio<fx>^#/+Randbemerkung:^#/- Officium sacerdotum.<fe> inquirendum videtur quaenam sint sacerdotum sive summi pontificis officia,
deinde quomodo ea congruant domino nostro Iesu Christo, et quomodo ipse sit ecclesiae dei pontifex maximus.
Sacerdotum primarium munus erat docere, deinde orare et intercedere apud deum pro populo, item offerre pro peccatoribus et hos expiare a peccatis.
Ac oportuit eos esse sanctos, qui alios sanctificabant; sicuti fusius exponitur per Leviticum et in epistola ad Hebraeos.
De vestitu sacerdotali et quae summus pontifex in lege pecularia habuit, nolo nunc disputare, nec liber fiat ex praefatione.
Porro<fx>^#/+Randbemerkung:^#/- Christus Iesus ecclesiae catholicae sacerdos.<fe> de domino nostro Iesu Christo Moses in Deuteronomio, Stephano et Petro authoribus:
"Prophetam", inquit, "suscitabit vobis dominus deus vester de fratribus vestris mei similem.
Audietis eum iuxta omnia quaecunque loquutus fuerit vobis. Futurum est autem ut omnis anima, quae non audierit prophetam illum exterminetur e populo."
Quia ergo dominus noster propheta est, adeoque prophetarum princeps, docuit certe.
Docuit<fx>^#/+Randbemerkung:^#/- Christus doctor.<fe> autem voluntatem patris sui, a quo missus erat, quae videlicet salutis indipiscendae et veri cultus dei ratio sit,
quis, qualis, et quantus sit deus, qualisque erga homines, rursus quid deo debeant homines, et quae sint officia pietatis.
Ac docuit quidem haec, et omnia, quae ad perfectam religionem et ad salutem nostram absolutissimam pertinent, perfectissime planissimeque; quia Messias vel unctus domini est.
De quo in evangelium legis: "Messias ubi venerit docebit vos omnia."
Nec ipse docuit solus, delegit insuper sibi apo­s­­to­los et discipulos 70, quibus huiusmodi mandatum dedit:
"Ite in orbem universum et praedi-<vl>aa2v.</vl>cate evangelium omni creaturae, qui crediderit et baptizatus fuerit, salvus erit", etc.
Et iterum: "Docete eos servare omnia, quae ego praecepi vobis."
Denique illos ipsos suos legatos spiritu suo instruxit, per quem ipse, licet corpore assumptus in coelus, loqueretur per ora apo­s­­to­lo­rum et ministrorum in ecclesia, adde et in cordibus omnium fidelium ad finem usque saeculi.
Ideo Ioannes apo­s­­to­lus dixit: "Vos quod audistis ab initio in vobis permaneat. Si in vobis permanserit, quod audistis ab initio, et vos in filio et patre permanebitis.
Et unctio quam vos accepistis ab eo, manet in vobis, et non necesse habetis, ut quisquam doceat vos, sed sicut ipsa unctio docet vos de omnibus, verax est et non mendacium."
Proinde Christus pontifex noster, verbo et spiritu suo manet in ecclesia, et operatur, docet et agit per ministros in fidelibus.
Nam et Paulus: "Deus erat in Christo", inquit, "mundum reconcilians sibi, non imputans ei peccata sua, et posuit in nobis sermonem reconciliationis.
Itaque nomine Christi legatione fungimur, tanquam deo hortante vos per nos. Rogamus pro Christo, reconciliemini deo."
En, deus instituit ministerium verbi, et ministros voluit suos tanquam legatos haberi, per quorum ora ipse veluti summus princeps et pontifex maximus resonat.
"Ista itaque quae praedicamus", ait apo­s­­to­lus, "de parte salute per Christum et oblata nobis vita aeterna, non aliter a nobis audire et excipere debetis, quam si ipse coram astaret Christus.
Nam nos pro Christo fungimur legatione, adeoque Christus per nos vos adhortatur, ac dicit: 'Reconciliemini deo.'"
Orthodoxe ergo S[anctus] Augustinus Tract[atione] in Ioan[nem] 30: "Nos sic audiamus evangelium", inquit, "quasi praesentem dominum, nec dicamus: 'O felices qui illum videre potuerunt.'
Quia multis in eis qui viderunt, etiam occiderunt; multi autem in nobis, qui non viderunt, crediderunt.
Quod enim pretiosum sonabat de ore domini, et propter nos scriptum est, et nobis servatum est, et propter nos recitatur, et propter posteros recitabitur donec saeculum finiatur.
Sursum est dominus; sed etiam hic est veritas dominus. Corpus enim domini in quo resurrexit uno loco esse potest, veritas eius ubique diffusa est.
Dominum ergo audiamus et quod ipse donaverit de verbis eius", etc. Haec August[inus].
Ad hunc autem modum in verbo suo per spiritum et ministros suos in ecclesia fidelium pontificali munere fungitur dominus noster
Iesus Christus, docens ubique omnes homines quotidie, ut et pie vivant, et tandem ad ipsum transferantur in regnum patris sempiternum.
Nec est ut homines alium sibi substituant pontificem, Christi vicarium, qui leges condat, et doctrina ex scrinio pectoris sui deprompta gubernat ecclesiam.
Christus est et manet pontifex in ęternum, qui verbo et spiritu suo sancto per fideles suos ministros nihil sibiipsis extra verbum dei permittentes, gubernat ecclesiam.
^$Idem<fx>^#/+Randbemerkung:^#/- Christus mediator et intercessor.<fe> dominus noster Iesus Christus unicus
et solus est in ecclesia fidelium apud deum patrem mediator, qui intercedit pro peccatoribus.
<vl>aa3r.</vl> Solus enim novit omnia, etiam corda et mortalium abstrusissima. Solus potest omnia, quia benedicti dei filius est.
Solus misericordem et fidelem pontificem agere potest, quia per omnia fratribus suis similis effectus, verus est deus et homo verus.
Solus ergo inter deum et homines sequestrem potest agere, et intercedit apud deum fidelissime.
Ideo enim in coelos ad dexteram patris ascendit, ut nunc semper appareat in conspectu dei, et intercedat pro nobis.
Iccirco apo­s­­to­lus: "Christus est", inquit, "qui mortuus est, imo qui et suscitatus est, qui etiam est ad dexteram dei, [qui mortuus est, imo qui et suscitatus est, qui etiam est ad dexteram dei], qui et intercedit pro nobis."
Et iterum: "Habentes ergo pontificem magnum, qui penetravit coelos Iesum filium dei, tenamus professionem.
Non enim habemus pontificem, qui non possit condolere infirmitatibus nostris, sed tentatum per omnia, iuxta similitudinem, absque peccato.
Accedamus ergo cum fiducia ad thronum gratiae, ut consequamur misericordiam et gratiam inveniamus ad opportunum auxilium."
Et iterum: "Cum Christus maneat in aeternum, perpetuum habet sacerdotium, unde et salvos facere ad plenum potest, qui per ipsum adeunt deum, semper vivens ad hoc, ut interpellet pro illis."
Huc pertinet etiam illud Ioannis: "Si quis peccaverit, advocatum habemus apud patrem, Iesum Christum iustum.
Et ipse est propitiatio pro peccatis nostris, non pro nostris autem tantum, sed etiam pro totius mundi."
Proinde fungitur etiam hodie dominus pontificali munere intercedens apud patrem pro omnibus nomen eius invocantibus.
Imo irreligiosum est alium et non solum Christum constituere intercessorem apud patrem.
Non licebat olim nisi in ara thymiamatis sacrum adolere thymiama. Constat autem aram nostram esse Christum dominum, thymiamata vero preces sanctorum.
His adde quod de confectione et usu thymiamatis legis Exodi 30: "Quod si suffimentum aliquod vobis parare vultis,
ne feceritis talem confectionem, qualis illa est. Sanctum enim domino erit. Quicunque talem fecerit ut eam olfaciat,
excindetur e populo suo. Nephas est ergo ullis supplicare creaturis. Omnes enim preces nostrae deo patri, per filium,
offerendae sunt, neque ullo alio intercessore apud patrem quam filio uti debent fideles.
Nam et apo­s­­to­lus: "Per ipsum", inquit, "offerimus hostiam laudis semper deo, hoc est fructum labiorum confitentium nomini eius."
Quid quod ipse dominus Iesus in evangelio dicit: "Amen, amen dico vobis, quaecunque petieritis patrem in nomine meo, dabit vobis.
Hactenus non petistis quicquam sub nomine meo. Petite et accipietis, ut gaudium vestrum sit perfectum."
Habemus ergo verum pontificem Iesum Christum, qui ascendit in coelos, in verum utique tabernaculum,
ubi consedit ad dexteram maiestatis, sanctorum, ut Paulus ait",<gr>léitoyrgòw</gr> minister."
Ibi enim omnium sanctorum, id est fidelium, negotia expedit, nunquam fessus, nunquam fessus, nunquam deficiens, nunquam exhaustus.
Quoniam in illo inhabitat omnis plenitudo deitatis corporaliter, et in illo sumuus completi, ut alium iam pon-<vl>aa3v.</vl>tificem, alium intercessorem,
alium qui negotia nostra agat apud patrem, Christo substituere non modo peccatum sit, sed et piaculum grande.
Nam qui humilitatem praetexunt, ideo se alios intercessores apud deum quaerere dicentes, quod peccatis polluti,
ad Christum accedere non ausint, et incarnationis mysterium non intelligunt et suam produnt ignorantiam.
Ideo enim incarnatus est, ut nobis aditum aperiret ad ispum deum patrem, testante apo­s­­to­lo: "Cum habeamus libertatem adeundi
in sancta per sanguinem Iesu, ea via quam dedicavit nobis recentem ac viventem, per velamentum, id est per carnem suam."
Et iterum: "Debuit Christus per omnia fratribus similis reddi, ut misericors esset et fidelis pontifex, in his quae apud deum forent agenda ad expiandum peccata populi.
Nam ex hoc, quod ipsi contigit tentatum esse, potest et iis qui tentantur succurrere.
Sicut ergo solus pro officio pontificali suo intercedit pro peccatoribus, ita solus expiat et purgat a peccatis, non intercessione aut precibus tantum, sed et sanguine."
Prodeunt ergo suam ignorantiam cum dicunt quidam, ideo se divorum preces et commendationes ambire, quod peccatis polluti in conspectum Christi prodire non ausint.
Quasi vero abluantur precibus divorum aut sanguine divorum.
Nisi vera fide et humilitate in conspectum summi pontificis, qui pro ipsis intercedat apud patrem, et purget eos sanguine suo, prodeant, licet ad ravim usque calment, nunquam tamen exaudientur, imo in aeternum peribunt.
Neque liberabuntur ab interitu illo suo, per ullam quantumvis praecellentem creaturam.
Christi pontificis nostri haec gloria est, qui licet corpore in coelis habitet, omnia tamen sanctorum in terris, per omnes ecclesias, negotia fidelissime apud patrem expedit.
^$Iam<fx>^#/+Randbemerkung:^#/- Christus sacrificium verum et unicum expiat ecclesiam.<fe> quia dominus noster pontifex maximus est, sacrificat etiam, purgat, expiat atque iustificat ecclesiam catholicam.
Nam catholicus pontifex est; ergo pro omnibus sacrificavit.
Quid vero sacrificavit? Sacerdotes quidem veteres, qui typum gessere Christi, illud sacrificaverunt quod acceperunt a populo.
In eo autem his Christus similis factus est. Quod enim a populo (pro quo sacrificat), id est a nobis, accepit, idipsum obtulit.
A nobis accepit carnem et sanguinem, id est verum hominem, proinde semetipsum obtulit pro nobis, mortuus in carne videlicet. Nam divinitas mortis expers est.
Ipse tamen qui verus deus est et homo, pro nobis oblatus est, ideoque corpus et sanguis veri filii dei illa ipsa oblatio,
hoc sacrificium est, non pecorum carnes aut sanguis, quo expiatur ecclesia; ut idem sit
et sacerdos et sacrificium, plurimumque hic discriminis sit inter Christum et veteres pontifices, sicut et in aliis.
Id quod divi Pauli verbis explicabimus: "Non in manufacta", inquit, "sancta ingressus est Christus, exemplaria verorum,
sed in ipsum coelum, ut appareat nunc in conspectu dei pro nobis; non ut saepius offerat semetipsum,
quemadmodum pontifex ingreditur sancta singulis annis per sanguinem alienum."
Alioqui oportuisset illum <vl>aa4r.</vl> saepius passum fuisse a condito mundo.
Nunc autem semel sub consummationem saeculorum ad profligationem peccati per immolationem suiipsius apparuit.
Et quatenus illud manet homines, ut semel moriantur, post hoc autem iudicium; ita et Christus semel oblatus est,
ut multorum peccata tolleret, secundario absque peccato conspicietur iis, qui illum expectant in salutem.
Et iterum, Christus accedens pontifex futurorum bonorum, per maius et perfectius tabernaculum, non manufactum, id est,
non huius structurae, neque per sanguinem hircorum et vitulorum, sed per proprium sanguinem ingressus est semel in sancta aeterna red­emptione reperta.
Item: "Omnis quidem sacerdos assistit quotidie sacra peragens, et easdem saepius offerens hostias, quae nunquam possunt auferre peccata.
Hic vero una oblata pro peccatis victima perpetuo sedet ad dexteram dei, id quod superest expectans, donec reddantur inimici ipsius scabellum pedum eius."
Intelligis, opinor, ex minime obscuris apo­s­­to­li verbis, pontificem nostrum Iesum, non offerre neque offerri quotidie.
Cum enim filius dei sit, homo verus et purus, semel duntaxat oblatus est, nec offertur amplius.
Unica enim hostia omnia peccata abstulit. Nam semper efficax est ad expianda peccata, licet non repetatur.
Atque iccirco desierunt sacrificia in passione et immolatione Christi sacerdotis nostri; iterum dicente apo­s­­to­lo:
"Testificantur autem nobis et ipse spiritus sanctus nimirum cum praedixerit: 'Hoc est testamentum, quod condam erga illos,
post dies hos,' dicit dominus, dans leges meas in corde illorum et in mentibus illorum inscribam illas, et peccatorum atque iniquitatum illorum non recordabor amplius."
Porro ubi horum est remissio, ibi nulla est amplius oblatio pro peccato.
Plenissimam ergo peccatorum remissionem et expiationem habet ecclesia in morte et oblatione summi pontificis sui Christi,
qui licet non immoletur amplius, quotidie tamen, quinimo in singula momenta purgat, expiat atque iustificat credentes in nomen eius.
Iccirco pontificali suo munere utitur quotidie et singulis momentis.
Ecclesia item aliam expiationem, iustificationem atque purgationem peccatorum non optat, non quaerit, non curat.
Novit enim se plenissime expurgatam esse sanguine filii dei sacerdotis et pontificis sui maximi.
In mysteriis coenae sanctae peragit memoriam semel oblati corporis Iesu, et agit pro expiatione gratias.
Et quemadmodum fructus veterum sacrificiorum fide percipiebatur, non externa tantum manducatione aut communione;
ita fide etiamnum percipitur fructus sacrificii sacerdotis nostri Christi in ecclesia sanctorum.
Qui vero vicarios Christo sacerdoti substituunt, qui quotidie filium dei sacrificent, in pontificem et pontificatum Christi, maximi impii sunt.
In lege dei praecipitur: "Nullus homo sit in tentorio constitutionis, cum pontifex ingreditur ad expiandum in sanctuario.
Soli enim Christo haec gloria et gratia in solidum reservata est, neque is ullo eget vicario, cum in momenta
pro <vl>aa4v.</vl> officio suo pontificali omnes accedentes purget atque expiet iustificetque."
Huc iam pertinet illud prophetae: "Quanquam iniuriam nullam fecerit et dolus non fuerit in ore eius,
dominus tamen voluit ipsum infirmando atterere, ut ubi posuerit animam suam hostiam delicti, videat semen, proroget dies, et voluntas domini prospere cedat in manu eius.
A labore anima eius videbit et satiabitur, et cognitione sui multos iustificabit iustus servus meus, quorum iniquitates ipse baiulabit.
Atque ad hunc quidem modum ad finem usque saeculi pontificali suo munere utetur dominus noster, cum omnes fideles
quotidie virtute sacrificii semel oblati purificet, expiet at atque iustificet in ecclesia.
^$Adde<fx>^#/+Randbemerkung:^#/- Christus sanctificat et consecrat.<fe> his quod dominus noster Iesus Christus non tantum sanctus est, sed et sanctus sanctorum, sicut appellavit Daniel,
sanctum denique illud pręclarissimum, sicut dixit Gabriel, ipsa inquam totius orbis sanctificatio, sicut nominavit apo­s­­to­lus Paulus.
Atque hic rursus multis nominibus antecellit cum summo pontifice omnes sacerdotes Leviticos.
Ideo propheta cecinit in carmine mystico: "Amas iustitiam, impietatem odis, propterea unxit te deus, deus tuus unxit oleo lętitiae prae consortibus tuis."
Christus enim dominus noster plenitudinem spiritus accepit, nullibi ullo delibutus legitur oleo, sed ipsa re significata per oleum, spiritu sancto.
Quo nimirum illud Ioannis pertinet: "Non ad mensuram dat deus spiritus filio. Pater diligit filium, et omnia tradidit in manum eius." Neque sibi soli gratiam hanc reservat.
Unguentum enim illud bonum et pretiosum, quod capiti veri pontificis infusum est, defluit et in barbam, et in extremos vestimenti eius lumbos.
Nam dominus noster Iesus Christus sanctificat nos, per spiritum suum, per quem confortet nobis fidem et charitatem,
efficitque ut simus omnes sacerdotes Christi coram deo patre, consecrati per pontificem maximum.
Ideo enim Ioannes apo­s­­to­lus dixit: "Iesus Christus testis est fidelis primogenitus mortuorum, et princeps regum terrę;
ipse dilexit nos, et lavit nos a peccatis nostris per sanguinem ipsius, et fecit nos reges et sacerdotes deo et patri suo."
Beatus quoque Petrus apo­s­­to­lus: "Christus", inquit, "est lapis electus, pretiosus et vivus, ad quem accedentes
veluti vivi lapides aedificemini, domus spiritualis, sacerdotium sanctum, ad offerendum spirituales hostias, acceptabiles deo per Iesum Christum.
Vos enim estis genus electum, regale sacerdotium, gens sancta, populus acquisitus,
ut virtutes illius prędicetis qui e tenebris vos vocavit in admirabilem lucem suam."
Sacrificant ergo fideles in ecclesia per Christum summum pontificem consecrati sacerdotes,
ac sacrificant spirituales hostias deo patri per Christum, sua inquam ipsorum corpora,
et omnia, quae possident, offerunt deo preces suas, laudes et gratiarumactionem, orant pro fratribus et impetrant, non peccantibus ad mortem, dei gratiam.
Atque ad hunc modum summum agit pontificem Christus in ecclesia, quae quicquid habet sanctimoniae summo pontificem Christus in ecclesia, quae quicquid habet sanctimoniae summo pontifici suo acceptum refert.
Ille enim in evangelio dixit: "Ego pro eis sanctifico me-<vl>aa4r.</vl>ipsum, ut sint et ipsi sanctificati per veritatem.
Proinde omnia summi pontificis munia obit et exercet dominus noster Iesus Christus vel hodie in ecclesia sanctorum,
manetque sacerdos in aeternum, unicus sanctorum pontifex fidelis, perfectus, optimus, maximus.
Haec autem de Christo Iesu pontifice maximo sanctorum, et sacerdotio eius perpetuo in ecclesia fidelium hucusque perstrinximus.
Ex quibus id principio intelligunt fideles, quod Christus dominus perpetuo ecclesiae suae praesens est,
et quomodo praesens est, quod is sit unicum ecclesiae suae caput, quod vitam, sanitatem, iustitiam, sanctificationem,
et omne bonum distillat atque infundit in corpus, in quo vivit et agit, a quo nunquam recedit.
Deinde intelligit stupendam esse blasphemiam, Christi hanc primam et revera maximam gloriam,
homini tribuere, adeoque antichristum esse, qui se haberi vult pro summo pontifice Christi vicario.
Nunquam relinquit suam ecclesiam in terris pontifex maximus Christus, neque unquam deseret;
nullo ergo illi opus in ecclesia vicario. Ipse omnia pontificis munia et perficit fidelissime.
^$Consideremus<fx>^#/+Randbemerkung:^#/- Regis et principum munia.<fe> nunc et regis munia potissima, videamusque quomodo Christus Iesus dominus noster rex sit summus,
populi dei princeps et monarcha, optimus, maximus, aeternus, invictissimus, potentissimus.
Regis est regere et gubernare suae fidei creditum populum, hunc liberare, servare et defendere ab interitu.
Hoc autem efficiunt reges legum latione, iudiciisque iustis partim, partim armis et virtute gladii.
Proinde promulgat et condit leges aequas, iudicat, audit caussas, pronunciat et fert sententiam iustam rex.
Idem habet geritque gladium, quo et suos defendit, iustosque asserit, et hostes repellit, iniustosque conscindit atque reprimit.
^$Dixit<fx>^#/+Randbemerkung:^#/- Regnum meum non est hinc, excutitur.<fe> sane dominus: "Regnum meum non est hinc."
Fugit denique cum ipsum populus regem creare vellet, Ioannes 6. Caeterum neque iis verbis neque aliis in locis negavit absolute se regem esse; non negavit se regnum habere in terris.
Nam habet regnum in ecclesiam sanctorum, quae in terris agit.
Negavit autem se in terris aliorum regum more et ratione, ut vocant, huius saeculi, regnaturum.
Eligunt, creantur et coronant reges huius saeculi ab hominibus.
Christus vero nihil potestatis aut dignitatis regię ab ullis accipit hominibus.
Nam in carmine Davidis mystico, dicit pater domini nostri Iesu Christi: "Ego vero constitui regem meum super Zion montem meum sanctum."
"Recensebo decretum" (iam inducitur filius loquens). "Dominus dicit ad me: 'Filius meus es tu, ego hodie genui te.'
Postula a me" (ait iterum pater) "daboque gentes ut sint haereditas tua et terminos terrae, ut sint possessio tua. Sceptro ferreo confrigens eos", etc.
Habent reges terreni sua palatia, suas metropoles, ac urbes, praefecturasque suas, Christus vero nullum in terris habet palatium, nullam metropolim.
Ascendens enim e terris in coelos, longe maiora et praestantiora consequutus est.
Coelum enim Christi regia est, metropolis est Ierusalem coelestis, non terrena, non sanguinaria et impura Roma; urbes eius sunt regna mundi, pręfecturę, plagae orbis.
Pręterea reges huius saeculi parant plęrunque regna sua armis, et parata <vl>aa5v.</vl> defendunt armis.
Habent itaque exercitus, sed contra quos praevalet vis humana. Christi regnum ut armis non paratur, ita neque defenditur armis, sed protectione altissimi.
Exercitus Christi denique invictus est, contra quem non praevalentne ipsae quidem inferorum portae.
Regna huius saeculi fere utuntur pompa, et laudantur ex splendore et luxu. Huius vero in regno Christi nihil invenias, imo contraria.
Iudicia denique Christi iusta sunt, hominum regum plaerumque iniquissima. "Erit iustitia", inquit Isaias, "cingulum lumborum eius, et fides baltheus seminum eius."
Ergo "regnum meum", ait dominus, "non est hinc." Imo per humilitatem et crucem intravit rex noster in gloriam patris sui.
"Nonne oportuit pati Christum", ait ipse Christus, "et intrare in gloriam suam?"
David qui Christo praetulit typum, principio eiicitur in exilium, fit opprobrium hominum, et abiectio plebis,
tandem vero post multas aerumnas et calamitates, emergit in regnum florentissimum.
Ideoque dominus noster humilem prębuit semetipsum, sicut apo­s­­to­lus loquitur: "Factus obediens usque ad mortem, mortem autem crucis;
quapropter et deus illum in summam extulit sublimitatem, ac donavit illi nomen, quod est supra omne nomen", etc.
Ideo vero et Zacharias dixit: "Dicite filiae Zion: 'Ecce rex tuus venit tibi humilis mansuetus et sedens super asinam.'"
Hanc humilitatem cum non intelligunt aut recte aestimant Iudaei, alium nescio quem Messiam expectant, et verum propter humilitatem contemnunt, cum vel ex unico Davidis versu:
"De torrente bibet, propterea exaltabit caput", mysteria regni Messiae iam olim, nisi caeci esse malent, perspexissent clarissime.
Regna rursus saeculi minime diuturna sunt, quantumvis enim fortia, illustria et ampla sint, mox tamen dilabuntur et intereunt.
Porro regnum Christi ut nullis circumscribitur limitibus, ita etiam aeternum est.
"Dabit illi dominus deus", ait ad Mariam angelus, "solium Davidis patris sui, regnabitque super domum Iacob in aeternum, et regni eius non erit finis."
Vidit apud Danielem potentissimus rex atque monarcha Nabuchodonosor, per insomnium statuam ingentem, quam tandem lapis coelitus demissus contrivit, ipseque mons ingens factus, implevit totam terram.
Ac Daniel interpretatur somnii mysterium, docetque statuam monarchiarum orbis gerere typum, Assyriacae nimirum et Babylonicae, Medicae, Persicae, Macedonicae et Romanae.
Regnantibus vero regibus principibusve Romanis, lapis, id est Christus dei filius, coelitus descedens in uterum virginis,
incarnatus et homo factus est, mortuus et sepultus, ascendensque in coelum, regnum in orbe terrarum excitavit.
De quo Daniel: "Temporibus", inquit, "regum istorum, deus coeli regnum condet, quod aeternis temporibus non destruetur, nec imperium eius alteri populo relinquetur.
Comminuet et finiet omnia ista regna, ipsum vero aeternum stabit." Sic inquam regnum Christi non est hinc.
Oportet item regem nostrum non modo hominem esse verum, sed et deum verum, immortalem, aeternum,
qui omnia norit, omnia possit, ubique sit, omnibus per orbem <vl>aa6r.</vl> adsit.
Ergo sicut alii reges a sapientia et prudentia commendantur, ita hic noster ipsa sapientia est, verbum et consilium
patris aeterni; quippe de quo divinus vates praecinuit: "Puer natus est nobis, et filius datus est nobis,
cum ius imperium erit super humero eius" (nimirum quia non deponet illud, neque alterius in humeros iniiciet)
"et vocabitur nomen eius: Admirabilis, Consiliarius, Deus, Heros fortis, Pater aeternitatis, Princeps pacis."
Proferet imperium et pacem sine carituram. Super solium Davidis, et super regnum eius sedebit, ut instauret et fulciat illud iudicio et iustitia, ab hinc usque in aeternum.
Et sane ubi dominus noster Iesus Christus natus esset sub Caesare Augusto: "Crucifixus autem, mortuus et sepultus,
tertia item die excitatus a mortuis et sublatus in coelum sub Caesare Tiberio, mox coelitus regnare coepit in ecclesia,
quam in hisce terris apo­s­­to­li Christo ex omnibus gentibus per totum orbem congregarunt."
Pugnarunt quidem Romani principes eum Christo nolentes hunc regnare in mundo, sed vicit tandem Christus.
Excisa est Roma et flammis concremata, defeceruntque in occidente Romani principes et imperatores,
regibus Gotthorum et Wandalorum Athalarycho, Genserycho et Totila de sanguinaria urbe supplicium sumentibus.
Atque ita etiam statua egregie est comminuta. Tunc autem per totum terrae orbem praedicata veritate evangelica,
regnabat in toto terrarum orbe, etiam in medio inimicorum suorum Christus, idem regnabit in ecclesia fidelium,
in hisce etiam terris, superato demum et conculcato Antichristo ad consummationem usque saeculi, denique inde quoque in aeternum usque regnabit in gloria et regno patris sui aeterni.
^$Ergo<fx>^#/+Randbemerkung:^#/- Christus legislator est.<fe> quia rex est dominus noster Iesus Christus, nomotheta est,
legibus aequis et utilibus regnum suum, id est ecclesiam instruens atque gubernans.
Ita enim legis apud Isaiam: "Erit postremis temporibus mons domus domini praeparatus in vertice montium,
et editior erit cunctis collibus; confluentque ad eum omnes gentes et proficiscentur multi populi, dicentes:
'Adeste, et ascendemus in montem domini, et ad domum dei Iacob, et docebit nos de viis suis, ambulabimusque in semitis eius, quoniam de Zion exibit lex et verbum domini de Hierusalem.'
Ius dicet inter gentes, arguetque populos multos." Eadem verbotim<f1>wörtlich; vgl. ^#/+Hoven^#/- 378.<fe> repetiit et Micheas.
Neque vero de ulla alia lege loquuti sunt sancti prophetae dei, quam de evangelica et apo­s­­to­li­ca.
Haec enim plene instruit ecclesiam de omnibus quae ad pietatem pertinent, quomodo videlicet
servuus et subditus Christi se gerat erga deum et erga proximos, adde et erga semetipsum.
Vanissimi enim sunt, qui clamitant non omnia pietatis capita ab ipso domino Iesu ac apo­s­­to­lis eius nobis esse tradita atque relicta, et ideo multiiugis hominum legibus esse opus.
Cicero sane felicem putavit rempublicam cum paucis contenta legibus, regibus duntaxat tabularum 12 uteretur.
Nemo ergo putet leges regis nostri nimis esse angustas.
Sicut enim modo dicere coeperam, verum dei cultum <vl>aa6v.</vl> plenissime tradunt, internum et externum hominem perfectissime formant;
officia denique praescribunt parentibus, liberis, coniugibus, dominis et servis.
Praecipiunt de recto, iusto, legitimoque facultatum terrenarum usu, de contractibus.
Decernunt multa contra avaritiam, fraudes, furta, caedes, luxum et iuniurias. Formant praeterea magistratus ac subditis officia praescribunt.
Charitatem et aequitatem ante omnia inculcant, quibus omnia comprehendunt officia, Paulo dicente:
"Qui diligit alterum, legem explevit, domino item in evangelio testante: 'Omnia quaecunque volueritis ut faciant vobis homines, talia et vos facite illis.' Haec enim est lex et prophetae."
Ac illa quidem sententia Alexander Severus Romanus imperator adeo delectatus legitur, ut et in palatio et in publicis operibus praescribi iuberet.
Proinde nihil deest rerum necessarium ecclesiae, quam Christus rex, princeps et dominus abundantissime legibus instruxit,
easque spiritu suo per ministerium verbi firmissime retinet in ecclesia, iis hanc per spiritum suum gubernans.
^$Sed<fx>^#/+Randbemerkung:^#/- Christus iudicat.<fe> et iudicis, id est veri regis officio fungitur in ecclesia
dominus noster Iesus Christus; id quod nolim duntaxat intelligi de extremo iudicio, quo veniet in nubibus coeli iudicaturus vivos et mortuos, sed de quotidiano iudicandi munere.
Audit enim rex Christus quotidie et singulis momentis querelas sanctorum suorum.
Nam deus est, licet homo sit, videt ergo et audit omnia. Dum ageret in terris, cogitationes adversariorum suorum adeoque corda eorum inspexit.
Scivit quae ventura erant et praedixit. Remota a se longissime quasi praesentia vidit.
Extra urbem constitutus Hierosolymorum, virum nondum baiulantem hydriam, discipulis suis depinxit, quem hi intro euntes iam nunc baiulare cernebant, sicuti adumbrarat dominus.
Haec autem nondum clarificatus potuit et fecit, clarificatus ergo, et receptus in gloriam, nihil earum rerum nescit quae geruntur.
Licet enim corpore suo agat in coelis, demittit tamen veluti clarissimus sol, divinitatis suae radios in terras, ut nihil ipsum fugiat aut lateat.
Idem benignus et benevolus est, qui diligenter et libenter suorum causas audit, imo priusquam exponant praenovit.
Non enim difficilis est, nihil in eo morositatis. Dum ageret in terris neminem non amicissime excepit, ac muneribus onustum dimisit.
Multo magis nunc benignus, facilis, munificus et liberalis est, cum in gloria et maiestate patris beneficentissimi considet.
Unde apo­s­­to­li omnes homines ad ipsum ceu obvium, apertum et largissimum omnis boni fontem invitant, ut ex eo
ad satietatem omnes hauriant omnia cordis desideria, inque huius sinum ut patroni fidelissimi, omnes querelas effundant.
Neque enim vota et desideria suorum duntaxat audit, sed et iudicat iuste, pronunciaris, decernens atque sententiam proferens sanctissimam.
Isaias enim: "Solium", inquit, "praeparabitur in beneficentia, sedebitque super eo in veritate,
in tentorio Davidis, iudicans inqui-<vl>aa7r.</vl>rens iudicium et accelerans iustitiam."
Ergo mature iustos et bonos asserit, iniustos et malos punit rex noster.
Longanimitatis est, non negligentiae, si quando tardius ad vindictam descendere videtur.
Non evaserunt impii et violenti iram iusti vindicis, si quando tardius puniuntur; quemadmodum idem iudex iustus, iustorum non obliviscitur, quantumvis graviter et diu opprimantur.
Clamat divina vox: "Dicite iusto, quod bene ipsi futurum sit, siquidem fructu studiorum suorum fruetur. Vae autem impio, malo, quoniam secundum opera manuum suarum rependetur ei."
Quemadmodum autem nunquam dormit rex ecclesiae Christus, ita nulla ipsi praevalet vis.
Conterit reges et regna, et quicquid in orbe firmum et excellens est.
Priusquam enim venit in mundum et carnem nostram assumpsit, regnum Syriae attrivit, regnum Israeliticum coercit,
ac regem Assyriorum potentissimum cum validissimo exercitu ad internecionem delens, caecidit. Notissima haec sunt ex prophetiae Isaiae.
Sed et incarnatus dominus noster, et in humilitate adhuc super terras constitutus, suos potentissime asseruit, adversarios autem repressit et fudit.
Nemo enim ignorat quanta virtute proruentem cohortem in horto olivarum, ut ipsum caperent, prostraverit,
et inermes discipulos a furore Iudaeorum liberavit; quanta item virtute omnem adversariam potestatem fregerit,
ipsumque sathanam et Belzebub daemoniorum principem spoliatum regno supplantarit.
Porro in caelos receptus et clarificatus, regia officia iam longe potentius exercuit, et adhuc exercet in ecclesia.
Nam apo­s­­to­los suos, a principibus sacerdotum et senioribus conclusos in carcerem, per angelum suum liberavit, sicut et Petrum.
Herodum autem Agrippam, qui Iacobum Ioannis fratrem truncarat capite in publica concione apud Caesaream per angelum suum ita afflixit, ut phthiriasi foedissimo morbo consumptus, horribiliter deficeret.
Suppeditat autem liber Actuum apo­s­­to­lo­rum innumera huius generis exempla, ex quibus discere licet potentissimum regem nostrum,
suam ecclesiam fidelissime tueri et iniquos impiosque hostes eius horrendis modis disperdere.
Nam non inermis et imparatus est rex noster Christus, tametsi nullum gerat gladium ferreum.
Habet enim exercitum invictum, innumeras scilicet angelorum legiones.
Caeterum unus angelus legitur ante Hierosolymorum moenia Assyriorum occidisse centena et octoginta quinque millia.
Atqui regi nostro ministrant angeli millies mille, ac decies mille myriades ante ipsum stant.
Habet rex noster mandatis suis obedientem Behemoth, cuius robur et potentiam vix multis absolvit iustissimus virorum Iob.
Denique serviunt regi nostro omnes creaturae. Eius imperium et dicta reverentur omnia elementa mundi.
Est enim deus sabaoth, praeses ille et motor omnium astrorum. Huius nutu commoventur, colliguntur et operantur omnes impressiones igneae, acquae et aeriae.
Hic rex noster fulgurat et tonat, totumque nutu suo coelum concutit.
Idem habet in <vl>aa7v.</vl> sua potestate omnis generis morbos, quos iusto suo iudicio in terras effundit, vel a terris aufert.
Utitur opera daemonum atque armis hominum. Regnante Nerone caesare volente ita Christo principe et imperatore summo,
conscriptus est fortissimus ex toto pene terrarum orbe exercitus, ac duce Vespasiano ductus est
contra sanguinarium populum Iudaicum, in vindictam sanguinis sancti sanctorum, denique sanctorum dei prophetarum apo­s­­to­lo­rum et martyrum, effusi a gente hac incredula et rebelle.
Idem rex et princeps noster Christus, Gotthos, Wandalos, Alemannos, Francos et Langobardos
contra sanguinarium Romanorum imperium excitavit; qui in vindictam sanguinis innoxii sanctorum Christi martyrum,
imperium illud exciderunt funditus, ut post nomen inane nihil supersit reliquum veteris gloriae et maiestatis.
Idem in diem novos reges et duces fortissimos excitat, per quos et suos tuetur et hostes suos proculcat.
Caeterum ubi venturus est in extremo illo iudicio suo, iudicare vivos et mortuos,
tunc omnium illustrissime potentissimeque regiam suam maiestatem toti mundo et omni carni declarabit,
suos videlicet cultores fideles omnes in coelos ad seipsum transferens, contemptores autem suos et hostes populi sui omnes praecipitans in tartara.
De quo divinus apo­s­­to­lus in hęc verba scripsit ad Thessalonicenses: "Iustum est apud deum reddere his,
qui affligunt vos afflictionem, et vobis qui affligimini relaxionem nobiscum, cum revelabitur dominus Iesus de coelo cum angelis potentiae suae, cum incendio flammae,
qui infligit ultionem iis, qui non noverunt deum, et qui non obediunt evangelio domini nostri Iesu Christi, qui poenam luent
interitum aeternum, a facie domini et a gloria fortitudinis illius, cum venerit ut glorificetur in sanctis suis,
et admirandus fiat in omnibus credentibus, quod fides habita sit testimonio nostro erga vos in die illo."
Proinde iudiciaria potestate et munere regio non tantum in extremo die utetur, licet tunc omnium potentissime utetur;
sed exercet illud in singula momenta, dum fidelibus suis adest et consulit, adversariis sese opponit, eosque proterit.
Est itaque Christus rex ecclesiae suae, in qua regnat, potentissimus, qui videlicet potest omnia,
qui adest omnibus, qui non delassatur ullis laboribus, neque ulla frangitur virtute adversaria.
Idem iustissimus rex est. Nam nullas accipit in iudicio personas, nulla munera, iustissime iudicat, pauperem non negligens, neque parcens opulento.
^$Huic<fx>^#/+Randbemerkung:^#/- Solus Christus monarcha est.<fe> regi summo, iustissimo, clementissimo, potentissimo et aeterno debent merito et possunt tuto credere et obedire omnes homines.
Nam in uno hoc et solo omnia inveniunt quae a sanctissimo et absoluto omnibus numeris rege requiruntur.
Hic monarcha est, et manet in aeternum. Nullum sibi substituit vicarium.
Ideoque regni invasor est, quisquis se regis Christi in terris vicarium esse iactitat; factiosis et defectores sunt, qui invasori atque tyranno adhaerent.
Id quod nolim sic intelligi, quasi Chri-<vl>aa8r.</vl>stus rex omnes in terris reges regnis suis exuat, neminemque in terris porro regnare velit.
Etenim rex est regum Christus<fx>^#/+Randbemerkung:^#/- Christus est rex regum.<fe>, et dominus dominantium, et princeps magnatum terrae; proinde habet sub se reges, principes et dominos.
Alioqui enim non esset rex regum.
Caeterum reges, principes et domini illi terreni, summi principis et monarchae Christi vasalli et beneficiarii sunt.
Qui vero hoc non agnoscunt, et Christo regi se non subiiciunt, dum regnant in terris, sentient aliquando iudicem severissimum.
Porro qui id agnoscunt, et Christo obediunt, hi omnia sua ex doctrina et spiritu Christi instituunt;
quae impia et contra Christum recepta sunt abrogant, rescruant autem quae Christo non repugnant;
breviter, leges omnes ad regulam Christi reformant, et seipsos una cum regnis subiiciunt et dedunt Christo;
quemadmodum Constantinus, Valentinianus, Theodosius et alii reges atque imperatores fecisse leguntur.
Sic autem monarcha et rex regum Christus est atque manet.
Huc iam pertinet quod David in carmine mystico regem Christum et regnum eius describens, tandemque ad principes orbis conversus canit:
"Sapite ergo o reges, erudimini iudices terrae. Servite domino in timore, et exultate cum tremore.
Osculamini filium ne irascatur, et pereatis a via, brevi exardescet furor eius."
Dominus item apud Isaiam consolans ecclesiam conquerentem de paucitate fidelium, dicit:
"Ecce tollam ad gentes manum meam, et ad populos signum meum erigam, et adferent tibi filios in gremio, et filiae tuae in humeris portabuntur.
Et erunt reges nutricii tui, et reginae eorum nutrices tuae; vultu ad terram demisso adorabunt te,
et pulverem pedum tuorum lingent, et scies quod ego sum dominus, et quod non pudefiet qui me expectant."
Iccirco summus monarchae in orbe Christus est, licet a multis ipsi regibus contradicatur.
Nam is est, de quo David rursus cecinit in carmine mystico: "Dixit dominus domino meo, sede a dextris meis, donec ponam inimicos tuos scabellum pedum tuorum.
Dominus emittet virgam tuae potentiae e Zion, dominare in medio inimicorum eius.
Dominus a dextris tuis, confregit in die irae suae reges.
Iudicabit in gentibus, et omnia plena cadaveribus erunt, conquassabit capita in multis regionibus. De torrente in via bibet, ac propterea exaltabit caput."
^$Haec hactenus diximus de vero nostro Melchizedek, de rege inquam et pontifice domino nostro Iesu Christo,
regnante in ecclesia, et plenissime sanctos atque fideles perficiente, ut his nulla alia opus sit virtute salvifica,
nulla pontifice alio, nullo intercessore alio, nullo sacrificio alio, nulla propheta alio, nullo denique rege, principe, iudice, assertore, protectore et vindice alio.
Regnat hic et vivit in aeternum, benignus, facilis, expositus, et liberalis erga omnes, qui ipsum vera fide et spe adeunt.
Porro regem hunc et pontificem copiosius describit evangelica historia.
Eadem plenius docet fidem, spem et charitatem, qua subiici-<vl>aa8v.</vl>mur et servimus regi Christo.
Ad ipsam ergo enarrandum nunc descendimus, ut brevitatem huius compendii de rege et pontifice Christo copiosiore sarciamus expositione.
Brevis quidem er parca est Marci expositio si spectes verba, copiosissima vero et amplissima si sensum et spiritum pensites.
Distinxi explanationum sive commentariorum opus in libros 6, ac brevitati et ipse in his studui,
non ut pari felicitate cum sancto Marco me breviter dicere posse putem; sed quia commentariis in Matthaeum aeditis singula fere copiosius enarravi.
In pręsenti satis esse putavi si totum historiae contextum diligenter et pro mea facultate
fideliter connecterem, observatisque et consignatis locis potioribus ad Matthaeum relegarem.
Sed et pauci adeoque nulli apud veteres in hunc scripsere historicum, non aliam opinor ob causam, nisi quod explicato Matthaeo et hunc explicatum esse putarent.
Ego certe ex vetustis neminem vidi qui hoc evangelium enarrarit.
Nam Theophylactus, alioqui non indiligens interpres, fere numeratur inter neotericos.
Hieronymi commentarios, qui circumferuntur et fere allegorias contexunt atque nectunt,
putavit non sine gravibus rationibusd. Eras[mus] non magis sapere Hieronymum quam sorba ficum.
Ex neotericis interpretibus nullum post beatae memoriae Zvinglium hactenus videre contigit,
nisi unicum hunc Eras[mum], cuius verbis et expositione ideo utimur frequenter,
quod et doctus, perspicuusque fuit interpres, et diligentissimus veterum interpretum lector.
^$Has vero lucubrationes nostras tibi Froschouere, diligentissime compater, dedico, idque pro amore in te meo
ac propter studium illud tuum ardens erga caussam evangelicam, quam tu omnibus modis promovere contendis.
Nullis enim laboribus, nullis sumptibus parcis, ut multis per orbem hominibus veritas illucescat evangelica per typographiam, quae salubri et admiranda dei consilio
ibi etiam praedicat, ubi praedicatores ac ministri Christi vel plane obticescunt, vel per tyrannidem prędicare non possunt.
Ac tua haec fides singularisque diligentia tibi tuisque profuit hactenus non parum, denique non modicis laudibus ornavit te apud domesticos atque exteros.
Tu vide, ut tui perpetuo similis sis, ut pergas benefacere multis.
"Nam qui in finem usque perseverat, iustam demum promeretur laudem."
Gratia domini nostris Iesu Christi sit tecum.
^$Tiguri, mense augusto anno domini 1545.^&x{
</content>
</letter>