<?xml version="1.0" encoding="UTF-8" ?>
<letter id="1453">
<nr>1453</nr>
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Marburg</place>
	<date>9. Januar 1541</date>
</space_time>
<vo>Autograph: Zürich StA, E II 370, 3r.-v. (Siegelspur)</vo>
<vo>Kopie: Zürich ZB, Ms S 49, 5<fn>Zit.: Senn, Wick 17-falsch</fn></vo>
<dr>Ungedruckt</dr>
<re>Entschuldigt sich vielmals für sein Vergehen und hofft auf Bullingers Vergeben. Ist besorgt über die angekündigte Rückberufung nach Zürich, da er Bullinger nicht unversöhnt gegenübertreten möchte. Lobt ihren Privatlehrer Johannes Lonicerus, der der [reformierten] Lehre freundlich gesinnt ist,
sowie die Professoren Kaspar Rudolphi, [Gerhard Geldenhauer] und [Matthäus Pfeil von] Kappel. Freut sich über die Eintracht in der Eidgenossenschaft und hofft auf Einheit auch im Glauben. Bittet nochmals um Vergebung und will ein frommes Leben führen.</re>
<tx>S. Scribis, dilectissime pater, literas nostras nihil
nisi pecunias petere;<f1>Vgl. HBBW X, S. 191, 2.<fe> mitto ergo nunc ad te literas nil nisi
veniam postulantes. Scio enim et mihi hęc scire dolet,
quam te habeam offensum,<f1>Haller war im September 1540 mit seinen Studienkollegen Johann Jakob Wick und Johannes Wolf eigenmächtig von Tübingen nach Marburg umgezogen; die drei wollten auch zusammen mit Rudolf Gwalther den Magistergrad erlangen, was Bullinger ablehnte; vgl. HBBW X, Nr. 1440.<fe>
et quam merito offensum, cui tamen
vel uni bene placere deberem tuaeque me accommodare
voluntati perpetuo. Quae res quantae mihi sit infelicitatis
causa, mi pater, vix credis. Cum enim omnia prospere
succedant alia, nihil habeo, quod me acrius pungat, quam tua
ira. Nulla ergo mihi spes impetrandae veniae? Nullus
misericordiae locus? Mi pater (quamvis indignus sim, qui vel
te patrem aut a te filius nuncuper), imo amplissimum locum
veniae esse arbitror. Si enim apud deum optimum maximum
omnis peccator gratiam invenit, si misericordiam assequitur,
si peccatorum remissionem adipiscitur, quanto magis ego apud
te inveniam gratiam, qui homo es et omni humanitate
praeditus? Si peccavi, fateor, veniam peto; si non, remitte
tandem iram tuam, mi pater. Quousque enim irasci perges?
Tibi me totum dedo et supplex rogo, ut in servorum tantum
tuorum album transscribar; indignus enim sum et me esse
confiteor, qui filius (ut alii) dicar tuus<f1>Vgl. Lk 15, 18.<fe>. Erravi enim et
fateor; melioribus annue coeptis et, bene quae coepi, spe
meliore iuva. Furor inest primis ingens iuvenilibus annis. O
nimium foelix, qui superare potest. Quare, mi pater, pater
inquam, si quid apud te vel preces vel vitae ulla posthac
innocentia valet, rogo, ignosce mihi, si quid sanctum apud te
coeli numen aeternum optimum maximum valet, si Christus<fx>Christus ^#/+in Versalien.^#/-<fe>,
in quo omnia nobis peccata remittuntur. Quęso oblivioni
tradas, quae imprudentius aliquando ad te scripsi.<f1>Gemeint ist kaum der Brief vom 5. Juni 1540 (HBBW X, Nr. 1405), sondern ein nicht erhaltenes Schreiben Hallers.<fe> Quam enim
me mei ipsius pudeat, dici nequit; ignosce, rogo, per si quae
tibi sunt percharae pignora vitae, per ego parentes
officiumque tuum.
^$Scribis etiam forsan brevi nos<f1>Haller, Wolf und Wick.<fe> revocandos esse in patriam,
quae res ingentem nobis dolorem parit, inprimis mihi, homini
omnium infęlicissimo, qui ex omnibus studiosis unus te,
virum studiorum et patriae nostrae syncerum antistitem,
offensum habeam. Qua enim ratione (etiamsi necessitas brevi
postularet, ut vocarer ad aliquod ecclesiae munus obeundum)
te conveniam? Quo vultu te intuear? Quo animo te alloquar?
Ah, tremo miser, quoties in animum venit reditus, quamdiu te
habeo irreconciliatum. Quare, mi charissime pater (neminem
enim habeo, quem magis isto nomine compellem, quam te unum),
ignosce, rogo; tua enim sola misercordia mihi spem
solatiumque praebet impetrandae abs te veniae. Studiis
divinis sedulus invigilo et in viis Christi me exerceo. Si
autem misericordiam erga supplices exercere in viis Christi
ambulare est, non dubito, quin omne<fx>^#/+In der Vorlage ^#/- onne.<fe> id, quod hactenus
deliqui, obliteraturus sis.
^$De studiis nostris, quod scribam, aliud non habeo, quam
quod ex Rhodolphi forsan literis<f1>Haller bezieht sich wohl auf einen verlorenen Brief Rudolf Gwalthers (vgl. auch unten Nr. 1473, Anm. 1).<fe> vel audivisti vel adhuc
audies. Foeliciter in hisce progressi sumus, ex quo
Marpurgum appulimus. Privatum habemus praeceptorem (ut nosti
forsan)d. Ioannem Lonicerum, virum ut doctissimum ita
piissimum et religionis nostrae amicissimum.
<vl>3v.</vl> Reliquos omnes professores amicos et familiares
habemus: Gasparum Rhodolphi, qui erudite artem dialecticam
profitetur; Noviomagum<f1>Gerhard Geldenhauer.<fe>, M. Capellam<f1>Matthäus Pfeil von Kappel, gen. Philo Capella, wurde
nach 1500 in Kappel/Hessen geboren. 1529 erlangte er die Magisterwürde an der Universität in Wittenberg; 1536 wurde er
Professor der Moralphilosophie in Marburg, 1542 auch Professor der Rhetorik. Das Amt des Dekans übte er sechsmal aus, 1552/53
war er Rektor der Universität Marburg. Pfeil verstarb am 10. Oktober 1564 an der Pest. - Lit.: Franz Gundlach, Catalogus
Professorum Academiae Marburgensis. Die akademischen Lehrer der Philipps-Universität in Marburg von 1527-1910, Bd. 1, Marburg 1927. - Veröffentlichungen der Historischen Kommission für Hessen und Waldeck XV/1, Nr. 490.<fe>,
professorem philosophiae moralis, cuius studium Tiguri florere mirum in modum gaudemus, praesertim, cum non tam studium ipsum quam ipse professor<f1>Gemeint ist Otto Werdmüller, der 1541 Professor der Philosophie in Zürich wurde; s. HBBW X, S. 150, Anm. 5.<fe> laudandus sit.
^$Accepimus etiam de concordia Helvetiorum<f1>Vgl. HBBW X, S. 193f, 54-75.<fe>; utinam vere
concordes essemus! O foelicem Helvetiorum rempublicam, si
concordi stabiles fide esse possemus. Invocandus omnibus
votis est supremus ille et benignus deus, ut verbum suum
mentibus illorum inserat et secundum magnam suam
misercordiam et bonitatem singula disponat.
^$Vale, mi pater, et ignosce, fui imprudens. Deus tamen
benignus mentem nunc mihi meliorem dedit, in cuius viis
totus incumbo et invigilo. Hic invocandus, ut studia nostra
puro et orthodoxo de mysteriis illius sentiendi iudicio
corroboret et confirmet perpetuo. Vale foeliciter.
^$Ex academia Marpurgensi, nono die ianuarii anno
1541.
<un>Ioannes Hallerus tuus.
<lz>[Adresse darunter:] Eruditione et pietate praestanti
virod. M. Heinrycho Bullingero, ecclesiae Tigurinae
antistiti fidelissimo, domino suo et patri plurimum
observando. A[n M. H]einrich [Bullinger].<fx>^#/+Teilweise auf das nicht mehr vorhandene Verschlussband geschrieben.^#/-<fe>
</content>
</letter>