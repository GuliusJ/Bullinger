<?xml version="1.0" encoding="UTF-8" ?>
<letter id="614">
<correspondents>
	<originator>Petrus Dasypodius</originator>
	<addressee>Bullinger</addressee>
</correspondents>
<space_time>
	<place>Strassburg</place>
	<date>12. Juli 1535</date>
</space_time>
<record>Autograph: Zürich StA, E II 358, 111r.-v. (Siegelspur)</record>
<print></print>
<note>.us; Teilübersetzung: (*Hans Heinrich  Füssli *), in: Njbl. der Chorherren auf</note>
<note> das Jahr 1781, 3. Stück, (*Zürich 1780*), S. 8f;  (*Pestalozzi*),  Lavater 28, Anm.</note>
<statue>
Dankt für die Hilfe, die sein Schwager Hans Sunnenmann bei Bullinger
gefunden hat. Berichtet ausführlich, wie Heinrich Lavater mit einem
Studenten aus Lindau am Abend (*des 4. Juli*) -- entgegen den Weisungen
seines Hauswirts Bedrot, der gerade zusammen mit (*Christian*)
Herlin beim
durchreisenden Simon Grynäus zu Besuch war -- heimlich in der nahen
Ill baden ging, diese sodann wetteifernd durchquerte und beim
Zurückschwimmen wegen eines Krampfes vor den Augen des Leiters
(*Melchior Cumanus*) und einiger Schüler des Kollegiums ertrank; nach
dem Geständnis seines Begleiters hatten sie schon um die Mittagszeit an
derselben Stelle gebadet, wobei ein ähnlicher Zwischenfall glimpflich
abgelaufen sei. Bittet um weitere Förderung von (*Hans
Sunnenmann*). Bullinger wird die letzten Neuigkeiten, über die
Besetzung von Münster usw., kennen. Grüsse.
</statue>
<content>
S. et conscientiè tranquillitatem per Christum.
<p>Ex literis sororii mei Ioannis Sunenman haud ita pridem intellexi, doctissime Bullingere, tua neutiquam vulgaria in illum beneficia+1 atque adeo expositam benevolentiam, pro quibus ut gratias tibi diligenter
agerem, nihil aliud iam remorabatur me quam fidelis tabellio+2,
quem ubi pro votis tandem fuissem nactus.</p>
<p>Res tam acerba interim totum me sic concussit, ut in eo, quod conceperat animus, nihil amplius valeret: tristis, inquam, et inopinatus Henrici Lavateri interitus, de quo cum
prolixe scribere non sinat dolor nimis vehemens, paucis, sed verissime
tibi significare tamen volui+3.
Commodum diverterat in urbem nostram
Tubinga rediens Simon Grynèus 5. nonas iulii+4,
quem cum postridie singuli
salutavissemus, Bedrotus (utpote familiarior amicus) a coena iterum cum
Herlino illum convenit super autore quodam grèco negotium habens,
omnibus convictoribus suis (ut putabat) domi relictis+5.
Verum subduxerant se Lavaterus et Lindaviensis+6
clanculum ad ripam fluminis Ellè+7
non procul a moenibus egressi, ibi dum frigida lavare parant, forte cum
aliquot scholasticis prèfectus collegii nostri+8
illis supervenit ac suis, ut una lavent, copiam facit, ipse spectator
ludi futurus. Porro cèteris iuxta ripam in vado hèrentibus Lavaterus cum
sodali, quasi aliis ignaviam exprobraturi, audacter ad ulteriorem ripam
contendunt, quo cum pervenissent et iam periculorum securi mirantibus
reliquis et applaudentibus eadem audatia renatare studerent. Ecce, vires
miserum Henricum repente, qua amnis erat altissimus, destituunt, ita ut
vel ipse emergere vel aliorum opera iuvari minime posset. Spasmo
fortiter correptum esse inter natandum coniiciunt (et fortasse non vane),
qui tradoediè interfuerunt; non enim clamaverat nisi semel ac
iterum, cum iam mergeretur, et priusquam ingrederentur flumen
dixisse ferunt, se nihil cuiquam natando concessurum, si non tam
facile spasmum pateretur. Imo, quod tandem fassus est nobis
ille Lindaviensis, eodem die eodem loci idem pene accidisset Henrico;
nam dum Bedrotus a prandio nobis comitantibus
invisit Grynèum, illi duo soli laverunt omnibus nescientibus, et
Henricum genius suus admonuerat, quid cavere deberet, cum inter lavandum
adeo illi membra constringerentur a spasmo, ut periculum sodali
fateretur. Interdixerat omnino balneis non semel Bedrotus omnibus suis,
et forte inter prandendum iocans ex vetere vulgi superstitione retulerat
diem s(*ancti*) Huldrichi ominosum esse, multos aquis aut lapsu
solere perire+9.
Sed hèc omnia miserum et imprudentem Henricum ab interitu, qui iam
imminebat, vindicare non potuerunt. Urgebat scilicet fatum, et omnino
illi pereundum erat, nunquam enim alias ita subduxit se aut quoque
insalutato prèceptore progressus est. Nullum habuit Bedrotus, qui minus
obiurgandus aut minus esset a vitiis vel periculis deterrendus. Ipse
per se sapere videbatur, quo nomine cum cèteris charior
esset prèceptori suo, graviorem etiam luctum eidem sua morte concivit.
Dolet non minus, quam si filium amisisset, nec solum dolet, sed
etiam veretur, ne tu vel pater Henrici+10
culpam in se coniiciatis. Quod ut non faciatis, etiam atque
etiam rogo. Quantum enim hominis et prèceptoris cura prospici potest,
nihil intermisit, quo minus Henrico tale quiddam accideret. Ego, qui
propemodum cum Bedroto communem habeo domum, liquido hoc testari possum.
Proinde èquiores sitis homini vobis amico et ob adversum casum perinde
ac vos adflicto. De te non dubitamus, //^^^'Sup(111v.)
quin scias humanos casus humane interpretari, sed pater ut
moderatius ferat, plurimum in tua situm erit prudentia ac fide. Utinam
iucundiora mihi ad te scribere licuisset; fortasse stilum nonnihil
animi tersisset alacritas. Nunc cum prè moerore et luctu squaleat
animus, verba etiam non nisi sordida mihi effluunt.</p>
<p>Ago tibi gratias pro beneficiis in affinem meum+11 collatis quam possum maximas polliceorque tam pro his quam pro vetere nostra amicitia paratum esse me tibi gratificari, quacunque in
re potuero.</p>
<p>De Monasterio Westphaliè occupato+12 et aliis, què nova feruntur, haud dubie dudum certior es redditus.</p>
<p>Saluta mihi Leonem+13, Pellicanum, Theodorum+14 et reliquos doctos ac studiosos.</p>
<p>Vale cum tuis omnibus.</p>
<p>Argentorati, 4. idus iulii anno 1535.</p>
<signature>
Petrus Dasypodius.
</signature>
<address>
(*Adresse darunter:*) Insignis eruditionis et humanitate+a
commendabili
viro domino Henricho Bullingero, Tigurinè ecclesiè antistiti, amico suo
ac fratri. Zürich.
</address>
</content>
<note>
<print>
+a>Vor  humanitate  radiertes, nicht mehr lesbares Wort.
</print>
<address>
+1>Brief nicht erhalten. -- Bullinger hatte dem verfolgten Hans
Sunnenmann zu einem Pfarramt verholfen (vgl. oben Nr. 501 mit Anm. 4).
+2>Unbekannt.
+3>Über die Nachrichten zum Ertrinkungstod Heinrich Lavaters vgl.
oben Nr. 611 mit Anm. 2.
+4>3. Juli. -- Vgl. dazu auch oben Nr. 607, Anm. 1.
+5>Heinrich Lavater wohnte bei Jakob Bedrot.
+6>Unbekannt.
+7>die Ill, ein Nebenfluss des Rheins.
+8>Melchior Cumanus, Vorsteher des "Collegium praedicatorum".
+9>Die scherzhafte Redensart ist nicht zu belegen; sie liegt aber
nahe, ist doch Ulrich u. a. Patron des Wassers und des Reisens (vgl.
Bischof Ulrich von Augsburg und seine Verehrung. Festgabe zur 1000.
Wiederkehr des Todestages, Augsburg 1973. -- Jb. des Vereins
für Augsburger Bistumsgeschichte, Bd. VII, passim, bes. S. 145. 147).
+10>Hans Rudolf Lavater.
+11>Hans Sunnenmann (vgl. oben Anm. 1).
+12>Vgl. oben Nr. 613, 27 mit Anm. 17.
+13>Leo Jud.
+14>Theodor Bibliander.
</address>
</note>
</letter>