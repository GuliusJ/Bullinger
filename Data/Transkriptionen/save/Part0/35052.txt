<?xml version="1.0" encoding="UTF-8" ?>
<letter id="35052">
<nr>35052</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>Zürich</place>
	<date>11. Mai 1565</date>
</space_time>
<vo>Zürich StA, E II 373, 575. / Orig. Aut.</vo>
<dr>Gr. II, 607f. Exc.</dr>
<re></re>
<note></note>
S. D. Accepi tuas, chare frater, literas, ex quibus intellexi primum quidem te maximopere scire desiderare, quid scripseritd. Erastus.
Ergo literas eius hic
mitto, sed ut remittas.
Nihil huius intellexi, licet tuas ei inscriptas diligenter curaverim ei tradi ac traditas sciam, neque a Froschouero audivi quicquam,
nec mirum, cum Erastus non fuerit Franckfordiae.
Praestaret forte duo colligata mittere exemplaria, alterum pro principe, alterum pro Erasto.
Quodsi alia et
priora quidem illa tua exempla ipsi sunt antea reddita, donabit his duobus posterioribus tuis alios viros bonos etc.
Deinde describis mihi mortem reverendi
episcopi, cuius vices doleo,  idque ex animo, non tam, quod metuam pessimum ei successurum, quam quod eo fructu spoliati sumus, qui ex hoc sperabatur; aber wir
sind filicht bessers nitt wärt.
Noli autem cogitare rem eo deducendam, ut nullus amplius sit episcopus.
Ego quidem optarem nullum; sed multae sunt rationes, cur
putem id impossibile.
Laborandum interim puto pro eo, quod bonum est, et eventus domino committendus.
   -      Bregalienses* (* von Fabr.
übergeschr./korrig.
rätigavisenses) excitati exemplo Engadinorum faciunt, quod faciunt; nam a domino est, ut pensionarii sentiant iudicium dei et cogitent, quid agant, ne aliquando
graviora experiantur.
  -      Quae de foedere pontificio scripsisti, communicavi cum utroque consule.
Vehementissime displicuit eis; specta[n]t enim illa ad
Helvetiae interitum, nec dubito, quin ea de re diligenter sint cogitaturi et consultaturi.
Dominus infringat consilia truculenta et convertat in capita
authorum.
Commode se hodie offert, qui Bernam abit et redit.
Praestaretd. legatum suggerere passim amicis suis, quae existimat consilio huic pernitioso
opponenda etc.
Es ist übel zuͦ besorgen, das gälltnemmen werde uns dahin bringen, dahin wir hörend, diewyl so langwirige warnung und das vilfalltig predigen
in
wynd fräffenlich geschlagen wirt.
Gott erbarme sich unser.
Angu[i]sola comes hic fuit per aliquot dies.
Cum huc venisset, dixit se mansurum hic in tam amoeno
loco longo tempore.
Quid autem senserit aut qualia responsa acceperit, nescio.
Hoc scio: illum protinus mutato consilio reces isse, nec venit in senatum neque
quicquam scripto proposuit; cum enim consules ad eius postulatum publica comitia conscribere nollent, hat er gesähen, das er wenig schaffen etc.
Saluta amplissimum virumd. legatum,d. consules et amicos nostros.
Tiguri  11. maii 1565.
Bullingerus tuus.
Praestantissimo virod. Ioanni Fabritio, Curiensis ecclesiae fideli ministro, domino et fratri meo colendo et dilectissimo.
            Chur.
</content>
</letter>