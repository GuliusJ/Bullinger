<?xml version='1.0' encoding='UTF-8'?>
<letter id="18116" year="1548" lang="lat">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Gallen</place>
	<date>28. Mai 1548</date>
</space_time>
<record>Autograph: ZÃ¼rich StA, E II 351, 73</record>
<print>St. G. Mitt. 30, S. 728</print>
<statue></statue>
<content>
S. Hac hora literae mihi a publico tabellione urbis nostrae et ex Ulma et
Augusta allatae sunt, quas recentes et, ut primum relegi, commodum oblato nuncio
ad te perferendas curavi. Misissem typis excusum librum Interimnum (ut eum vocat
Frechtus), nisi scirem descriptum tibi ad manum esse. Cura solum, ne Sayleri
nostri nomen prodatur. Habes et e Lindavia missas ad quendam nostratem literas,
in quibus, quas artes excerceat in miseras urbes Granvella cum filio cardinale
Caesarei nominis praetextu, palam intelliges. Sed et ex Sayleri literis de Pauli
pontificis animo cognosces, dolo et arte. Dominus nos servet, ut exemplum et
authoramentum esse possimus multorum, qui spem unam et omnem in Helvetiae salute
collocant secundum Christum! Vale.
^$Sangalli ocyssime V. calendas Iunii anno MDXLVIII.
<signature>Ioachimus Vadianus.</signature>
<address> Domino Henrycho Bullingero, urbis Tigurinae episcopo, suo.</address>
</content>
</letter>