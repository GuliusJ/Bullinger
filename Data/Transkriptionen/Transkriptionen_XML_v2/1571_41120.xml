<?xml version='1.0' encoding='UTF-8'?>
<letter id="41120" year="1571" lang="lat">
<correspondents>
	<originator>Thomas Erastus</originator>
	<addressee>Bullinger</addressee>
</correspondents>
<space_time>
	<place>Heidelberg</place>
	<date>3. Januar 1571</date>
</space_time>
<record>Autograph: Zürich ZB, Ms F 62, 204</record>
<print>Auszug und englische Übersetzung bei <a>Gunnoe,</a> Erastus..., 2011, S. 426f</print>
<statue></statue>
<content>
S. D. Literas tuas, vir clariss. et colendiss.,
postremas accepi et in his, quas de Paracelsi rebus ante scripseras, quae mihi ambae valde gratae fuerunt. [...] 
^$Paracelsi doctrina non tantum est in philosophia iniqua, in
medicina monstrosa, verum etiam in theologia impia et
blasphema. Negat creationem a deo vero perfectam, creatores
nostros facit fabros quosdam mortales in astris sedentes,
miraculorum potestatem tribuit hominibus, herbis, lapillis,
spectris. Futurorum praevisionem a nescio quo daemone in nos
derivat; characteribus, verbis, imaginibus sub certo syderum
positu fabricatis vim tribuit plus quam divinam. Vitam
nostram in nostro arbitrio esse, ex dei praefinitione nihil
esse, posse eam nos ad iudicium usque extremum prorogare.
Coelos nequam homines per errorem fabricari, qui boni esse
nullo possint modo etc. Monstra his longe absurdiora alia
profert. Omnia haec in prima parte confutationis solide
refellere conor [... es folgen Bemerkungen über den Stand
seiner Arbeit und über das Bedürfnis, seine Position von Freunden prüfen zu lassen].
^$Ago ingentes gratias, quod mihi Paracelsum depinxisti. Idem
fecit Oporinus, quo usus fuit amanuense per biennium.
Pulchre conveni[tis?] in omnibus. Magum fuisse et
cacodaemonis confoederatum cer[te?] est." [Rand auf der Kopie nicht lesbar.]
</content>
</letter>