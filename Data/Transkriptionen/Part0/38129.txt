<?xml version="1.0" encoding="UTF-8" ?>
<letter id="38129">
<nr>38129</nr>
<correspondents>
	<originator>Bullinger</originator>
	<addressee>Tobias Egli.</addressee>
</correspondents>
<space_time>
	<place>(Zürich)</place>
	<date>5. November 1568</date>
</space_time>
<vo>Zürich StA, E II 342, 544. / Orig. Aut.</vo>
<dr>Graub. III, 131 R.</dr>
<re></re>
<note></note>
S. D.  Transsylvanus ille tuas mihi reddidit una cum duobus
scriptis eorum, qui in Transsylvania praecipua religionis
nostrae capita flectunt et reflectunt in regulam veterum
herese<gr>wn</gr>. Dominus convertat eos vel evertat. Nüwe
zytung habend ir hierinn verschlossen, wie sy an mich
gelangt. Sider alls ichs üch lassen verzeichnen, kumpt
schryben von Bern, 2. novembris geben, luthend das ettliche
bäpstische zuͦ Leon ußgiessend in dem stryt in Franckrych
sye Conde erschlagen. Das widerspyl sagend andere. Gwüß sol
der jung von Gwysa und der herr Montpensier und 4 oder 6
grosser herren des ordens königisch gefangen und erschlagen
sin. Vil anders derglychen mer wirt gesagt, das mir diser
zyt nitt müglich zuͦ schryben. So ich läb oder yenen der
wyl hab, wil ich über 8 tag volkomner und dann filicht
gwüssers schryben.
Die 5 Ort sagend dem Hispanier volck zuͦ in Burgund und
sind zwyträchtig wider einandren. Bellievre ist zuͦ Luzern
xin, hätte den zug gern abgestellt, hatz nitt vermögen, ist
ouch schlächtlich und nitt in grossen eeren gehallten. Ich
acht, die lüth werdint nahin nitt nachlassen, biß sy
findint, das sy nüt fröwt.
Gott gäbe uns gnad und frid und behuͤte uns vor unfaal.
Diser zyt ist mir nitt müglich me zu schryben; habend fuͤr
guͦt. Gott mitt üch. Gruͤssend mir die 3 herren
burgermeister und guͦt herren und fründ, h. Gantner, h.
Pontisella etc.
Frytags  5. novembris 1568.
Bullinger.
Ornatissimo virod. Tobiae Eglio, Curiensis ecclesiae fideli
ministro, domino meo honorando et fratri dilecto.
                                                 Chur.
</content>
</letter>