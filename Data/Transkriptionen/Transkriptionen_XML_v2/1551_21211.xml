<?xml version='1.0' encoding='UTF-8'?>
<letter id="21211" year="1551" lang="lat">
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>ZÃ¼rich</place>
	<date>13. September 1551</date>
</space_time>
<record>Orig. (Aut.)</record>
<print></print>
<statue></statue>
<content>
S. D.   Hodie demum accepi tuas  28. augusti scriptas.
Lucernates petunt conscribi comicia, causas non indicant;
conscribuntur ad 27. huius mensis. Multi suspicantur illos
aliquid acturos ex instinctu papae et Caesaris; sed
audiemus. Vincemus vera fide, precibus et constantia omne
malum. De concilio ne verbum quidem audio. Bellum in Italia
gliscit; papa Gallo irascitur impotentissime; feliciter enim
cedunt res Galli.          Turcica classis dicitur navigasse
in Aphricam; in Pannoniam dicuntur venisse equi Turcici
60000. Certe praesidia aliqua missa sunt in Austriam. Ita
omnia sese componunt, ut colligam multa mala imminere
nostris cervicibus. Pugnantibus vera fide non deerit
dominus. In hoc vale aeternum; non potui plura oppressus
hominum accedentium et abeuntium turba.           Caesar in
hoc totus est, ut excindat doctrinam evangelii; iam exilio
pugnat, mox gladio pugnabit etc.  Vale iterum.
<timestamp>Tiguri  13. septembris 1551.</timestamp>
Bullingerus tuus.
Praestantissimo viro d. Osvaldo Myconio, Basiliensis
ecclesiae fideli antistiti, domino venerando et fratri
charissimo.                            Basel.
</content>
</letter>