<?xml version='1.0' encoding='UTF-8'?>
<letter id="39073" year="1569" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>10. Oktober 1569</date>
</space_time>
<record>ZÃ¼rich StA, E II 376, 175. / Orig. (Aut.)</record>
<print></print>
<statue></statue>
<content>
S. Ne multiplicia tua negotia, reverendissime domine, meis
non necessariis literis parum verecunde interpellam, parcior
ad te nunc ero, praesertim cum ex Italia nihil scriptione
magnopere dignum habeamus. Unum est, quod te iampridem
cognovisse arbitror, quam digne videlicet nuper Lucae in
turbis quibusdam inquisitor cum ministris suis sit
interfectus. Nec puto etiam te latere oratoris nostri
filiolum ab episcopo nostro nuper tinctum esse cum sputo et
sale. Interim literas illas procuravi ad rempublicam
Bernensem; reliquas amplissimo vestro magistratui et cuidam
civi pertinentes per Lucium mittere et curare potes, ne quid
tibi negocii faciant. Ex Turcia nihil esse d.d. Ruinella
hodie monuit, qui me ad dominum in arcem invitaverat. Haec
ad te verbosius, quam putaram.
Vale, praeclarissime vir reverendissimeque d. pater. Te
Iesus salvator mundi nobis omnibus quam diutissime conservet
incolumem. Salutant tuam praestantiam d.d. consules, d.
Carolus, d. Bonettus, d. Gantnerus, d. Pontisella et
inprimis d.d. Ruinella. Salutabis et nobis d. W[olfgangum]
Hallerum, d. Ernium<f1>Leonhard Erni.</f1> totamque tuam praeclaram et humanissimam
domum.
Curiae  1569  10. octobris.
T[uae] d[ominationis] addictissimus Thobias Iconius.
<address></address>
</content>
</letter>