<?xml version='1.0' encoding='UTF-8'?>
<letter id="27278" year="1557" lang="lat">
<correspondents>
	<originator>John Burcher</originator>
	<addressee>Bullinger</addressee>
</correspondents>
<space_time>
	<place>Pinczovo</place>
	<date>4. November 1557</date>
</space_time>
<record>Zürich StA, E II 575, 554. / Orig.(Aut.)</record>
<print>Ep.Tig.III, 445f.</print>
<print>Wotschke, 71f. (Exc.)</print>
<statue></statue>
<content>
<timestamp>Pinsoviae 4. novembris 1557.</timestamp>
Salutem in domino nostro Iesu Christo perpetuam.
Non dubito, domine et amice longium omnium charissime, quin anxio solicitoque animo expectes nuntium laetum de meo salvo in Poloniam adventu.
Laetus, salvis incolumisque dei optimi maximi benefitio ante octiduum Cracoviam veni et a Cracovia Pinzoviam.
D. Ioannem a Lasco virum omnibus modis observandum tuique amantissimum salvum reperi.
Is me propter commendationes tuas perhumaniter accepit causamque meam diligenter apud ducem palatinumque
Vilnensem per literas egit.
Privilegium me consequturum non dubito.
Proinde hinc recta Vilnam ad ducem ipsum et regiam maiestatem post paucos dies profecturus sum.
Comitem itineris d.
Guilhelmum Marlo olim Badensis sive Thermopolis Angliae episcopum reperio, quem mihi d.
a Lasco adiunctum vult.
Ex Vilna tuae humanitati, quid promoverim, diligenter scripturus sum.
Nova non sunt quam de victoria regis Poloniae in Livonenses; verum deditio potius quam victoria dici potest, licet coacti se
dediderunt.
Pacis conditiones hae sunt: Sumptus belli, nempe quadraginta milia aureorum Livonenses acceperant se daturos; sed rex eis haec munifice condonavit.
Certum numerum equitum regi in militiam dabunt; de numero non constat, quamvis sint, qui putant quatuor quatuor milia, quandocunque iis opus habeat.
Homicidas, qui legatos regis interfecerant, mittent regi Poloniae.
Si quid vi aut dolo acceperint a ducatu Lithuanae, id omne restituent.
Haec de conditionibus pacis.
Caeterum quoniam scio humanit(at)em tuam avide sententiam certam et apertam Melanchthonis de humanitate Christi expectare, mitto tibi hanc, quam d.
a Lasco mihi describendam dedit.
Ea est exerpta ex lectionibus viri et dictata, haecque sunt, quae Lutherani eum recantare Wormatiae voluerunt.
Dominus det gratiam, ut aperte et palam veritatem tueatur.
Hic in Polonia veritas dei optimi maximi benefitio altius radices figit.
Nobilitatem docet confidenter d.
a Lasco, hodie per duas horas sermonem habuit de vero et genuino intellectu verborum Christi, hoc est corpus meum in mensa nobilis.
Convertit multos et confirmat veram non lutheranam sententiam.
Dominus orandus, ut confirmetur.
Apud principem Cracoviae septuagenarium iam fuit, quem eo duxit, ut vere fateatur papam antichristum esse neque quicquam eum moratur quam abusus, in quos vertuntur
ecclesiastica bona, et coenae dominicae genuinus intellectus.
De bonis ecclesiasticis, ut in pios usus vertantur, facile consentient, paulatimque, ut imbibat verum intellectum verborum Christi, sperat d.
a Lasco.
Vos commendate utrumque precibus domino.
Nam si lucrari posset, magna spes est de tota Polonia hac minori.
Vale bene cum familia universa.
Haec, quaeso, qualiacunque sint, communices d.
Ioanni Wolfio, d.
Sebastiano, tuis generis et nobilibus Poloniae, quibus omnibus offitiosam salutem a me dicito.
<signature>Tuus Burcherus.</signature>
Uxorem meam tuo patrocinio commendo.
Dem ffürnemmen, wysen hern Heynrych Bullynger, predicanten, mynem gunstigen hern zuͦ Zurych.
</content>
</letter>