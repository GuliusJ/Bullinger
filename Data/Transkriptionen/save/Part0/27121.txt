<?xml version="1.0" encoding="UTF-8" ?>
<letter id="27121">
<nr>27121</nr>
<correspondents>
	<originator>Johannes Oporin</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>26. Juni 1557</date>
</space_time>
<vo>Autograph: Zürich ZB, Ms F62, 407. (Siegel...)</vo>
<dr></dr>
<re></re>
<tx>S. Mitto rursus ad te 5 terniones, opqrs; praecedentes
omnes tibi esse redditas puto. Spero autem intra 3 septimanas
aut paulo ante colophonem nos toti operi, excepta tamen
praefatione et indice, imposituros. Mitto enim literas nuper
ad me partim a Naogeorgo missas tibique inscriptas, partim
etiam ad. Valerando Pollano add. Petrum Martyrem, quem
hortari is me iubet, ut mox respondeat et vel proprio
tabellario ad illum (si alias commode non liceat) responsum
mittat. Quod reliquum est, valde oro te, mid. Bullingere,
quoniam in Commentariis tuis alicubi citari a te legi
Theodorichum a Niceno sive historiam eius de pontificibus
Romanis sive de schismatibus ecclesię et inde eum autorem
habere existimo, ut prima quaque occasione eius usumfructum ad
paucos dies tantum nobis concedas. Remittemus autem ad te bona
fide brevi. Quęsivit eum tota urbe nostrad. Ioannes Baleus
et vehementer inspicere unum atque alterum in eo locum vellet,
sed non reperit hic. Gratificaberis igitur et mihi et optimo
seni Baleo et ipsi adeo reipublicae, si brevi illum ad nos
mittas. Poteris autem commode ad uxorem meam in Thermis iam
cum iunioris Froschoveri uxore im hoff agentem et forte una
atque altera septimana adhuc isthic hęsuram, quicquid
perferri ad me tuto voles, destinare, nec deerit illi singulis
ferme diebus ad me mittendi opportunitas. Bene vale et domino
Theodoro dices me tandem Arabicum evangelium cum apostolis
Pauli esse nactum Alberti idmestadii, cuius etiam opera est
editum, liberalitate. Salutabis etiam ipsum etd. Petrum
martyrem, Frisium, Gualtherum, Gesnerum et amicos reliquos
omnes officiose per occasionem et cum citra molestiam licebit.
Bene vale.
^$Basileae 26. iunii 1557.
^$Ioan[nes] Oporinus tuus ex animo.
^$Nactus etiam sum Aphorismosd. Buceri paulo ante eius obitum
in Anglia scriptos de coena domini a nostra confessione non
abhorrentes et libros eius de regno Christi, quem item brevi,
si dominus volet, excudam, item edicta veterum imperatorum
contra christianos a Balduino collecta, qui nostris hodie
multo clementius sęviisse deprehenduntur.
<lz>[Adresse ...]:Domino Henrico Bullingero, Tigurinae
ecclesię pastori vigilantissimo, domino et amico suo plurimum
colendo.
</content>
</letter>