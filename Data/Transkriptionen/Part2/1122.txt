<?xml version="1.0" encoding="UTF-8" ?>
<letter id="1122">
<nr>1122</nr>
<correspondents>
	<originator>Nicholas Partridge</originator>
	<addressee>Bullinger</addressee>
</correspondents>
<space_time>
	<place>Frankfurt am Main</place>
	<date>12. April [1538]</date>
	<note>An der Datierung des Briefes auf das Jahr 1538 durch die Editoren der "Epistolae Tigurinae" ist - angesichts der Reiseroute Partridges (vgl. HBBW VI, S. 386f, Anm. 1, mit Lit.) - nicht zu zweifeln.</note>
</space_time>
<vo>Autograph: Zürich StA, E II 369, 196 (Siegelspur)</vo>
<re>Hat durch [Christoph] Froschauer Bullingers Schreiben zusammen mit einem Bündel von Briefen und Büchern erhalten, die für führende Männer in England bestimmt sind; [Partridge und seine Gefährten] schätzen die Wohltaten ihres Lehrers Bullinger und sind ihm herzlich zugetan. Hoffen, daß dessen
Töchterchen Elisabeth genesen ist, und lassen Bullingers Gattin und Mutter grüßen.
Froschauer wird einen Brief von Reyner [Wolfe] mit Nachrichten aus England mitbringen, den vorerst [John] Butler und [Bartholomew] Traheron, die bei [Johannes] Sapidus in Straßburg sind, sowie auch [Simon] Grynäus lesen sollen; von einem Engländer, der [gemäß Wolfe] weiter Auskunft geben könne, hat
Partridge in Frankfurt noch nichts gesehen.
Ein deutscher Kaufmann aus London erzählte, das Kruzifix "The Rood of Grace" und weitere nach London gebrachte Statuen hätten bei einer Predigt des Bischofs von Rochester [John Hilsey] gegen
den Bilderkult scheinbar menschliche Regungen gezeigt, womit die Manipulationen der Mönche entlarvt wurden; Ähnliches soll bald auch mit [den Bildern] der Jungfrau von Walsingham und des
Thomas [Becket] von Canterbury geschehen. Gemeinsam mit [William] Woodroffe, [William] Peterson und [John] Finch, die ihn nach England begleiten werden, grüßt Partridge [Konrad] Pellikan, Leo [Jud] und besonders Theodor [Bibliander], von dem sie sich nicht mehr verabschieden konnten.</re>
<tx>[Gedruckt und Übersetzung ins Englische: Epistolae Tigurinae 395f bzw. Original Letters II 608-610, Nr. 279.]
^&x<tx>[S. D.] P. Recepimus a Froschouero humanissimas tuas
litteras ad nos scriptas una cum fasciculo (ut vocas)
litterarum ac librorum ad regni nostri heroas, humanissime
praeceptor, ex quibus facile intelligimus quantopere nos
tibi devinctissimos devinctiores reddere studueris. Arctiora
certe iamdudum sunt illa vincula quam ut speremus hac nostra
vita interrumpenda; tamen[tantum?] abest, ut unquam hic tui
oblivisci nos posse credas, nec libenter ferimus hanc tuam
parenthesim (si modo sic dici meretur); nam nisi stipites et
impii esse velimus, non possumus non ut summa et maxima
benefitia illa tua aestimare.^&x{
^&xQuis enim nisi impius parvi
ducit in pietate (ut alia infinita benefitia sileamus) recte
institui? Impietas sit non illis semper totis praecordiis
velle respondere, nedum boni consulere. Quod praeterea
scribis, ipsissima humanitate dictante scribis. Nos idem abs
te multo iustius et abs tua integerrima familia precamur; et
idem ex animo quoque pollicemur, quod quoad vixerimus, toti
tui erimus, et nobis ut tuis perpetuo uti licebit. Quod
scribis de filiola tua Elizabeth, nobis cum tuis omnibus
charissimis vix sine lacrimis perlegimus: Speramus
revaluisse. Castissimam uxorem tuam ac piam matrem tuam una
cum tota familia tua vicissim nostro nomine quęso
diligenter salutes.^&x{
^&x Quod iniunxeras ut de regni nostri statu certiorem a
nundinis ac de rebus nostris faceremus, hoc lubentissimo
animo nos semper facturos recipimus. Rainerius noster Reyner Wolfe. ad has
nundinas non venit, quod nuper, ut audio, e vivis excesserat
uxor. Scripsit ad nos; illas litteras dabit tibi
Frosc[h]overus; nolui hisce includere, quod a domino Butlero
ac Treherno legi prius cuperem, qui Argentine agunt apud
dominum Sapidum; maxime vero a domino Grineo, quod is
imprimis hoc a nobis contenderat, nempe de statu regni
nostri aut nostris aut aliorum certior fieri. Meminit
Rainerius in litteris suis ad nos et etiam ad Frosc[h]overum
scriptis Angli cuiusdam, a quo voluit nos omnia plenius
discere; at nullus talis adhuc, quod scimus, huc venit.^&x{
^&x ^$Germanus quidam, ex sodalito illorum mercatorum, qui agunt
Londini, mira nobis narravit de divis nonnullis, qui prius
fixas habuere sedes et immotas procul a Londino; iam
equitasse Londinum, illicque stupenda in maximo coetu
edidisse. De barbata imagine Kantiana crucifixi (nostra
lingua vocatur "The Rode of Grace" prope Maidston) ita nobis
retulit; eam, episcopo Rofensi ad crucem divi Pauli Londini
concionante, in frequentissimo coetu nobilium ac aliorum,
ligneis ac lapideis diis nonnullis celeberrimis
praesentibus, rotasse caput, volvisse oculos, spumasse ore,
lacrimas per genas fudisse, quod ita intonasset prius
episcopus adversus has imagines; satellites illi divi
Kantianae imaginis non multo dissimilia fecere.^&x{
^&xSperant
brevi etiam Walsingamicam virginem, ac d[octorem] Thomam
Cantuariensem, necnon alias imagines eodem loci sua quoque
edituros miracula, quae cuiusmodi sint satis opinor
intelligis; retecta est ars pessimorum nebulonum ita publice
in illa imagine crucifixi, ut omnes fremerent adversus hos
monachos et huiusmodi impostores, ut execrarentur imagines
et imaginum cultores. Faxit deus, ut vere ax animis omnes
idola eiiciamus!^&x{
^&x^$Tu memor sis nostri semper, in precibus maxime ad deum.
Salutant te ac tuam familiam sodales nostri Wodrofus,
Petersonus, Fincheus, qui una nobiscum in Angliam profecturi
sunt. Salutabis nostro nomine dominum Pellicanum ac dominum
Leonem et dominum Theodorum; excusabis nos, si opus fuerit,
quod illi non valedixerimus; certe non possumus non optima
et faustissima illi omnia precari, qui de nobis tam optime
semper sit meritus. Tu optime vale in domino, una cum tuis
omnibus.
^$Frankfordiae, 12. die aprilis.
<un>Tuus Nicolaus Partrigius.
<lz>[Adresse ........:] Vigilantissimo
Tigurinorum episcopo, domino Heynricho Bullingero, tradantur
hae.^&x{
</content>
</letter>