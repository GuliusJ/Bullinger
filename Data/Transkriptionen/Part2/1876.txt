<?xml version="1.0" encoding="UTF-8" ?>
<letter id="1876">
<nr>1876</nr>
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Germain</place>
	<date>19. März 1544</date>
</space_time>
<vo>Autograph: Zürich StA, E II 351, 10 (Siegel)</vo>
^&xK: Zürich ZB, Ms S 54, 88; Erw.: JSG 31, 1906, 39. 63.^&x{
<re>Hat Bullingers Schrift gegen Cochläus ["Ad Ioannis Cochlei De canonicae scripturae et catholicae ecclesiae authoritate libellum ... responsio"] überflogen und festgestellt, dass er die Verleumdung der Wahrheit derart kundig und maßvoll widerlegt, dass selbst Cochläus, wenn er bei klarem Verstand ist, dies wird anerkennen müssen; eine Übersetzung der Schrift ins Deutsche wäre wünschenswert.<f1>Zu einer Übersetzung kam es nicht.<fe> Zwar erwähnt Cochläus, dass er von Breslau aus schreibe, doch Bullinger scheint dieser Angabe nicht zu trauen; Vadian will ihm helfen, den wahren Aufenthaltsort ausfindig zu machen, möchte aber Bescheid, sobald sich weitere Nachforschungen erübrigen. Gruß; bittet um Nachrichten aus Speyer [vom Reichstag] sowie um die Rücksendung von Dokumenten; es heißt, den Eidgenossen drohe der Bann Kaiser [Karls V.], falls sie sich nicht vom französischen [König Franz^#. I.] lossagen.
</re>
<dra>[Gedruckt: Vadian BW VI 287f, Nr. 1331.]</dra>
^&xS. Legi obiter responsionem tuam, clarissime vir, nec
aliud indicare habeo, quam locos omnes, qui sunt Cochlei
sycophantia contaminati, ea te fide et sinceritate tractasse
vindicasseque, qua debent et possunt ab ullo tractari, qui
scripturarum et veteris orthodoxae doctrinae peritissimus
est, et in sale quidem aspergendo non modo foelix existis
eximia quadam animi moderatione, sed etiam artificiosus;
neque sane quicquam mea sententia praeteritum est, quod
veritatem per calumniam in iudicium tratam asserere
iudiceque vel Cochleo ipso defendere et, ut omnium calculis
absolvatur, assequi possit. Atque utinam essent, qui bona
tua gratia Germanicam in linguam transferrent, quo passim et
ab omnibus legi posset! Cochleum profecto insanum esse
pronunciabo, si eo lecto meliorem mentem et saniorem non
recipiet. Quaeris autem, ubinam locorum sit Cochleus?
Equidem Vratislavię putabam; hinc enim distantiam inter
se et te, hoc est Tigurum usque, mensus est. Sed nugari
hominem video te suspicari. Dabo igitur operam, ut
latitantem e suo specu ceu Cerberum aliquem extrahamus. Si
prius rescieris, fac, sciam quoque, ne actum agam. Interim
percontari non desinam, ut, si quid certi habuero, ad te
repente perscribam.
^$Vale et me ama, et si quid ex Spira vel rari vel scitu
digni, fac, oro, sciam, et exemplaria nuper missa remitte.
Varii sermones sparguntur a nostris de nescio quo banno
imperiali, cui et Helvetia implicanda sit, ni Gallo
renunciarit. Dii meliora!
^$Sangalli, 19. die martii, anno 1544. Raptim.
<un>Ioach. Vadianus.
<lz>[Adresse auf der Rückseite:] Henrycho Bullingero,
Tigurinae urbis episcopo, viro longe clarissimo doctissimoque.^&x{
</content>
</letter>