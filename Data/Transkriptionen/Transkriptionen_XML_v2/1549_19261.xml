<?xml version='1.0' encoding='UTF-8'?>
<letter id="19261" year="1549" lang="lat">
<correspondents>
	<originator>Johannes Blasius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>27. September 1549</date>
</space_time>
<record>Autograph: Zürich StA, E II 343, 386.(Siegel...)</record>
<print>Gr. I, S. 150f.</print>
<statue></statue>
<content>
Ioannes Blasius D. Bullingero suo S.
^$Recepimus una cum suavissimis tuis literis et sentenciam
iudicum rerum vestrarum matrimonialium, iuxta quam et nostri
protulere sentenciam suam, ac ita com[m]ode sublata est hec
controversia. Restat preterea, quo et humanitati tuę proque
laboribus tuis gracias non agamus tantum, sed et referamus olim
quoque. Proinde cum nondum quicquam ex Italia preter literas D.
Augustini Cleven[n]ensis receperim, quas et tibi com[m]unicare
opere preciam visum est mihi, utrarumque enim et
ecclesiasticarum et bellicarum rerum nostrarum cerciorem te
redditure sunt, licet is dubia, sed cerciora ad magistratum
nostrum scribunt potestates, propter quę ad Helvecios missus
est consul Heymius noster ordinaveruntque 900 illis pro
subsidio, - de hisce rebus quid ad me scripturus est d. Ascanius
Marsus Medilanensis, in dies expecto cursorem, quem eo miserunt
domini nostri Trium Fęderum. His modo vale cum ecclesia et
familia tua per Dominum, qui vos iugiter conservare dignetur,
amen etc.
^$Raptim, Curie, 27. septembris, anno 1549. D. Comander bonique
omnes te resalutant.
^$Idem tuus ex animo Blasius.
<address>
[Adresse ...]: Prestantissimo viro D. Heinricho Bullingero,
Tigurine ecclesie episcopo fidelissimo, domino ac fratri suo
colendissimo.
</address>
</content>
</letter>