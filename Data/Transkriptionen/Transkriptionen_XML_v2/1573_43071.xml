<?xml version='1.0' encoding='UTF-8'?>
<letter id="43071" year="1573" lang="lat">
<correspondents>
	<originator>Bullinger</originator>
	<addressee>Tobias Egli</addressee>
</correspondents>
<space_time>
	<place>Zürich</place>
	<date>1. Mai 1573</date>
</space_time>
<record>Zürich StA, E II 342a, 708. / Orig. (Aut.)</record>
<print>Graub. III, 420f. R.</print>
<statue></statue>
<content>
S.  Accepi modo literas tuas per hunc ministrum Petri
Sprecheri una cum
consignatione rerum actarum a iudicibus, quantum habere
potuisti. Gratias tibi
ago, nec dubito, quin binas ad te missas per cursorem
nostrum publicum et per
Lumagas acceperis. Quid petiverim non abs re in literis per
cursorem publicum
missis, intellexisti. Ab iis nihil interim accepi amplius,
nisi quod illevi in
chartam his impositam. Literae Augustae Vindelicorum
scriptae in itinere
substitere diutius; ergo tardius* (*a.R.: tradius!) mihi
sunt redditae. Si quid
allatum fuerit vel ex Germania vel Gallia, communicabo.
Tu diligenter perquire in res Italicas, praesertim, cum modo
Helvetica signa
imposita sint urbibus Venetorum, quid ibi fiat; an bellum
inter Venetos, papam
et Hispanos exoriturum sit; quid feratur de rebus Turcicis.
De Caesare nondum
certum aliquid habemus, mortuus an vivus sit; fama
increbuerat mortuum esse,
maxime quod Ferdinandus pullis cum tota aula vestitus
descenderet Viennam. Nunc
rediit ille et transit nunc per Constanciam, Schaffhusium in
Alsatiam, ubi illum
plus timere dicuntur quam pruinam et nives, quae vineas
perdidere et ad inopiam
redegere ut et nos. Calamitates multae et graves atterunt
mundum prope
insensibilem factum. Dominus misereatur nostri!
Vale una cum familia et symmystis, fratribus et amicis
omnibus, quos ordine salutabis.
<timestamp>Tiguri  1. maii 1573.</timestamp>
Nostri omnes te salutant.
<signature>Tuus Bullingerus.</signature>
Dem frommen, wolgelerten und getruwen herren Thobia Egli,
pfarreren zuͦ Sant
Martin, minem lieben herren etc. zuͦ Chur.
</content>
</letter>