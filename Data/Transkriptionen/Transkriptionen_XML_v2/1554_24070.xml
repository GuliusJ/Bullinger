<?xml version='1.0' encoding='UTF-8'?>
<letter id="24070" year="1554" lang="lat">
<correspondents>
	<originator>Jean du Fraisse</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>15. März [1554]</date>
</space_time>
<record>Zürich StA, E II 365, 166.</record>
<print>Gr. I,  S. 364f.</print>
<statue></statue>
<content>
Quod rarius ad te scribo, id facio, quod occupationes tuas
et studia interpellare nolim. Nunc, quod res nulla est, quae
scribenda sit, brevior ero. Quid agatur in Germania et
quanti illic rerum omnium apparatus fiant, tu melius nosti
ex tot amicorum tuorum literis. Reliquum est igitur, ut
pietati tuae me commendem. Brevi, si procedant multorum
consilia, arma undique concrepabunt. Deus optimus maximus
omnia ad populi sui salutem dirigat. Vale. Curiae, idibus
martii.
<signature>Tuus episcopus Bayonensis.</signature>
(vor 263.):  Doctissimo viro domino Henrico Bullingero,
ecclesiae Tigurinae
ministro, amico charissimo.
</content>
</letter>