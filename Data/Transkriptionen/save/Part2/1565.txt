<?xml version="1.0" encoding="UTF-8" ?>
<letter id="1565">
<nr>1565</nr>
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Frankfurt am Main</place>
	<date>15. September 1541</date>
</space_time>
<vo>Autograph: Zürich StA, E II 338, 1381 (Siegel)</vo>
<vo>Kopie: Zürich ZB, Ms S 50, 83.</vo>
<dr>Ungedruckt</dr>
<re>Bedankt sich für Bullingers Wohlwollen. Wird [mit Johannes Wolf und Johann Jakob Wick] [zum Studium] nach Leipzig gehen und will zusammen mit Wolf ein Jahr bleiben, falls er keine andere Anweisung erhält; Wick wurde nach Zürich zurückbeordert und kehrt auf die [Frühjahrs-]Messe hin zurück.
Haller richtet sein Studium ganz auf seine künftige Funktion als Pfarrer aus, eine Berufung, für die er sehr dankbar ist. Weitere Neuigkeiten wird Bullinger von anderen erhalten; entschuldigt sich für sein unkluges Verhalten und für Kürze und Stil seines Briefes. Grüße.</re>
<tx>Salutem a domino nostro etc.
^$Saepe deliberanti mihi, quibus potissimum rationibus,
Bullingere dilecte pater, tecum in gratiam redire possem,<f1>Haller spielt auf die gewährte Verlängerung seines Auslandstudiums trotz verschiedener Vergehen an; vgl. oben Nr. 1453, 1-37.<fe>
omnes tamen cogitationes meas et consilia tua superavit
humanitas, benignitas et clementia, pro qua humanitate
gratias tibi, quantas possum, et ago et habeo vicissimque
polliceor me talem erga te futurum, qualem me expectas.
^$Lypsiam, quo proficisci iussi sumus, proficiscemur, ad
proximas nundinas<f1>Gemeint ist die Frankfurter Frühjahrsmesse 1542, vgl. oben Nr. 1564, 24f.<fe> alia vestra decreta expectantes. Rogamus
tamen, dilecte pater, ut Wolphio<f1>Johannes Wolf.<fe> et mihi Lypsiae per
integrum annum degere permittatis. Wickius enim propter
certas causas<f1>Johann Jakob Wick hatte unerlaubt einem Mädchen die Ehe versprochen; s. oben Nr. 1564, 2-18.<fe> a vobis vocatus ad proximas nundinas redire
statuit. Nos, si permiseritis, post redibimus. Sed haec
vobis decernenda, nobis exequenda erunt.
^$De studiis meis hoc unum scribo, quod omnia eo tendunt, ut
functioni, ad quam destinatus sum, satisfacere possim. Scio
sanctum et divinum esse officium agoque gratias deo meo,
quod humilitatem servi sui (ut propheta inquit<f1>Vgl. Lk 1, 48.<fe>) respexerit
et me vocarit ad sacrosanctum illud verbi sui ministerium,
lętorque in deo, servatore meo, quod is me verbi
nominisque sui praeconem esse voluerit. Sed haec alias.
^$Cętera, quae nova sunt, alii<f1>Gemeint sind wohl Wolf und Wick; vgl. deren Briefe Nr. 1564 und 1568.<fe> (ut opinor) scribunt. Tu,
quae antea commisi imprudentius, ignosce, rogo; pia enim
quędam simplicitas, ut errarem (deum testor) causa fuit.
Ignosce etiam, rogo, dilecte pater, quod ita raptim scribo;
brevi meliora dabo. ^$Vale cum omni familia.
^$Datum Francofurti, 15. septembris 1541.
<un>Ioan. Haller.
<lz>[Adresse auf der Rückseite:] Doctissimo
clarissimoque virod. M. Heinrycho Bullingero, ecclesiae
Tigurinae antistiti fidelissimo, domino ac patri suo
perpetuo colendo. Zurich.
</content>
</letter>