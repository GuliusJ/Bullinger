<?xml version="1.0" encoding="UTF-8" ?>
<letter id="704">
<correspondents>
	<originator>Diethelm Keller</originator>
	<addressee>Bullinger</addressee>
</correspondents>
<space_time>
	<place>Thun</place>
	<date>20. Dezember 1535</date>
</space_time>
<record>Autograph+a: Zürich ZB, Ms F 62, 348r.-v. (Siegelspur)</record>
<print>Ungedruckt</print>
<statue>
Dankt für die ihm trotz eines Vergehens zuteil gewordene Förderung.
Ist (*in Thun*) bereits kein Fremder mehr und wird oft zusammen mit
seinem Lehrer Urs Völmi eingeladen. Hat bei solcher Gelegenheit Klagen
vernommen, dass der Zürcher Rat gottlose Vögte in die Gemeinen
Herrschaften entsende, wie das Beispiel des Thurgauer Landvogts (*Hans
Edlibach*) beweise; Bullinger soll die Seinen mahnen, damit nicht ein
Feind des Evangeliums zum Nachfolger des Berner Landvogts in Baden
(*Benedikt Schütz*) ernannt wird. Berichtet über den Fortgang seines
Studiums. Grüsse.
</statue>
<content>
Heinrico Bullingero, Tigurinae ecclesiae archiepiscopo, domino
ac patrono suo plurimum colendo Diethelmus Keller in Christo
foelicitatem.
<p>Benefitia tua usque in me collata infinita cum sint, domine observande, inhumanum atque impium esse ducerem, si non conditionis meae omni ex parte foelicissimae, quam per tuum auxilium consecutus sum,
certiorem redderem, quem ego scio omnium studiosorum successu+b summopere
laetari, nedum suorum, gratias agens, tot laboris ac molestiae mea
gratia quod hauseris non solum hac in re promovenda, sed et in preterita
illa, qua merito (syncere fateor) reiectus essem, ni tanta vestra erga
me fuisset benignitas, quae vitae rationem honestiorem expectabat ac
preteritorum correctionem+1. Ea spe non frustrabimini+c, deus optimus
maximus opem ni negarit suam. Impie enim agerem, si prius peccatum novo
aliquo cumularem, neque dignus, vestram ut consequerer misericordiam,
nedum dei; erraveram enim. Id mihi condonatum est, sed hac lege, ne quid
posthac tale committatur. Id ne fiat, sedulo curabo deum orando, spiritu
suo meos uti dirrigat gressus non ad nequitiam pravamve libidinem, sed
ad vitae integritatem ac pietatem, qua proximus iuvetur, non offendatur
meus.</p>
<p>Sed ut hiis ommissis ad alia me conferam, scias me huius loci amoenitate non parum delectari. Omnia enim copiose adsunt, oculos quae iuvare possunt. Id aedes nostrae in monte, urbi qui imminet, exstructae facile
prestant, longos quae prospiciunt agros et eos amoenissimos. Ostendunt
et homines iucundam+d
mihi familiaritatem, qua non parum afficior. Non enim
me tractant ceu peregrinum, sed tanquam ibi tum natus cum educatus siem;
ad convivia vocant una cum praeceptore ac domino Urso Volumnio+2, a
contionibus nobis qui est. Ubi sèpenumero (preterire certe nequeo,
quocirca audire aut legere ne pigeat) varia dicendo me interrogant,
quanam ratione fiat, Tigurini semper plerumque impios sibi ut+e deligant
prefectos (presertim eo, quo quinque illi pagi+3 una cum Bernensibus per
vices substituere solent+f), qui impiis succedentes malitia, impietate
et miserorum oppressione eos non aequent+g, sed superent+h longe,
in evangelio opprimendo affligendisque piis non pares sint, sed multum
excellant. Id autem nimirum corruptissimi senatus culpa fieri, qui non
miseris subditis evangelicam veritatem avide cupientibus prospiciunt,
hiis aliquid ut prosint, sed prefectis, ut miserorum pressionibus
ditescant. Id satis patuisse ex eo+i, Turgaviae qui praefuerit+4, ac se
nihil magis vereri, quam ne et Thermis+5 suo praefecto+6 impius quispiam
succedat, qui ea, quae iam in meliorem formam translata sunt+k, solvat
ac contraria omnino tum iustitiae tum evangelicè veritati substituat. Id
ne fiat, magna ex parte in te situm est (domine colendissime), si
saepius pro cancellis eos admonueris, ne //^^^'Sup(348v.)
prefecti iam statim Thermas
mittendi electione evangelicae veritati se hostes prodant. At in mare
hercle aquas fundere aut in sylvam ligna ferre (ut proverbiis dicitur+7)
mihi sane videor te admonendo, id eos ut horteris, quod perpetuo ad
raucedinem usque
elatras. Ne itaque, domine honorande, ègre feras, huiusmodi meis
ineptiis te quod differo. Mihi enim molestissimum est, patriae meae
famam laborare cum audio, ac deum sèpissime oro (id deus novit), mentem
magis piam per spiritum suum nostris ut ingerat magistratibus, omnia ut
agant statuantque, evangelio quae sunt conformia, ne alii, ad perfectam
cognitionem dei nondum qui pervenere, impiis actionibus offendantur, ut
veritatem, quam nondum exacte+l noverunt, sed obiter quodammodo+m
libarunt, non sectentur, sed odio prosequantur, quin et penitus exstirpare
conentur, utpote religionem ineptam ac nihili, quam vitae correctio non
sequatur.</p>
<p>Sed ut ad meum redeam statum: Scias me, quantum ad litterarum profectum attinet, haudquaquam negligi. Praeceptorem enim habeo mihi per omnia fidum, quod in eruditione communicanda praecipue prestat ac
exhibet. Hebraica enim rudimenta tanta fide tantaque diligentia tradit,
relatu dificile ut siet. In graecis ipse me exerceo, in latinis etiam+n
ittidem ac in graecis pergo+o. Si quae desunt, ipso per omnia benevolo
consultore utor; haud gravatim enim omnia dicit. Simili modo et pro
annuo victu non nimium postulavit. Octodecim enim aureos ultro obtuli+p,
quos benevolo accepit animo neque quid ultra postulavit. Supersunt ergo
14 adhuc aurei, quos ad meam necessitatem insummere pottero. Omnia ergo
pro votis consecutus sum, modo deus omnipotens sanitatem et animi et
corporis non neget. Quod ut fiat, usque precibus fatigabo meis.</p>
<p>Vale, Mecoenas+8 mi, meque tibi omnino deditum una cum parentibus+9 meis usque commendatum habeas hancque pietatis meae (quam tibi merito debeo+q) immagunculam boni consule, meliora de me, quin et maiora sperans.</p>
<p>Uxorem tuam+10, liberos+11 matremque grandèvam+12 meo nomine plurimum salutes, enixe rogo, precerisque, ut hic annus bonis auspiciis ineat, procedat melioribus, letissimis exeat.</p>
<p>Dunis+13, 20. die decembris+r, anno vero salutis humanae 1535.</p>
<signature>
Diethelmus Kellerus tibi
deditus, quantus quantus est.
</signature>
<address>
(*Adresse auf f. 349v.:*) Domino Henrico Bullingero, divini
evangelii apud Tigurinos fido praeconi, domino suo plurimum amando.
Zürich.
</address>
</content>
<note>
.us; +a> Mit einer Randbemerkung von J. H. Hottinger.
<print>
+b>aus  successum  korrigiert.
+c>aus  frustrabini  korrigiert.
+d>nach  iucundam  ein gestrichenes Zeichen.
+e>ut
nachträglich eingefügt.
+f>aus  soleant  korrigiert.
+g>aus  aequant  korrigiert.
+h>aus  superant  korrigiert.
+i>nach  eo  gestrichenes  qui.
+k>sunt
übergeschrieben.
+l>exacte
am Rande nachgetragen.
+m>in der Vorlage  quodamodo.
+n>vor  etiam  gestrichenes  vero.
+o>vor  pergo  gestrichenes  mecum.
+p>vor  obtuli  ein gestrichenes Zeichen.
+q>aus  debito  korrigiert.
+r>vor  decembris  gestrichenes  sep.
</print>
<address>
+1>Am 16. September 1535 hatte der neunzehnjährige Diethelm Keller
vor dem Zürcher Ehegericht erscheinen müssen, da er Elsi Burin von Höngg
nächtliche Besuche abgestattet hatte. Am 20. September wurde er deswegen
mit 5 Pfund gebüsst, s. Zürich StA, YY 1. 5, S. 540f.
+2>Urs Völmi.
+3>die V Orte.
+4>Zürcher Landvogt im Thurgau war von 1532 bis 1534 der evangelisch
gesinnte Hans Edlibach.
+5>in der Gemeinen Herrschaft Baden.
+6>Benedikt Schütz, Berner Landvogt in Baden von 1535 bis 1537 (s.
EA VI/1c 1316). Bei seinem Amtsantritt im Juni 1535 hatte Schütz
Aufsehen erregt mit dem Versuch, Missstände im Zusammenhang mit dem
Zurzacher Markt abzustellen; vgl. EA IV/1c 503 a; Anshelm VI 225f.
+7>"Eulen nach Athen tragen"; vgl. Otto 213f, Nr. 1060; 323, Nr.
1649; Adagia, 1, 7, 57 (LB II 284).
+8>Mäzen (vgl. Pauly/Wissowa XIV/1 207-229).
+9>Konrad Bartlime Keller und Barbara Steinerin.
+10>Bullingers Ehefrau Anna, geb. Adlischwyler.
+11>Siehe oben Nr. 522, Anm. 87.
+12>Bullingers Mutter Anna, geb. Wiederkehr.
+13>Thun (Kt. Bern).
</address>
</note>
</letter>