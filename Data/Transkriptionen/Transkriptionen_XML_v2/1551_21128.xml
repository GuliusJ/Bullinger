<?xml version='1.0' encoding='UTF-8'?>
<letter id="21128" year="1551" lang="lat gr">
<correspondents>
	<originator>James Haddon</originator>
	<addressee>Bullinger</addressee>
</correspondents>
<space_time>
	<place>Bradgate</place>
	<date>29. Mai 1551</date>
</space_time>
<record>Zürich StA, E II 369, 104. [Orig. (Aut.)]</record>
<print>Zur.lett. III, S. 279f.</print>
<print>Ep.Tig. III, S. 184.</print>
<statue></statue>
<content>
Salutem a domino, exoptat. Etsi nulla consuetudo inter nos
intercessit nec te unquam vidi (clarissime vir) tamen ex
libris aeditis videor mihi te cognoscere et ex scriptis ad
dominum meum dominum marchionem Dorcester literis, precipue
autem ex commemoratione et sermone de te habito cum Ioanne
ab Ulmis, pio iuvene et tui studiosissimo, qui contantem me,
et leniter initio refragantem pene tandem coegit, ut aliquid
ad te scriberem. Si quid igitur peccatum est ista audacia
<lang lang="gr">kai autoscediasmati</lang> et (ut plane dicam) inanitate
orationis, in eum culpam conferas, quaeso, tametsi ingenue
fateor me (desyderio te plenius cognoscendi) eadem aliqua ex
parte teneri. Dominus Iesus Christus tuo semper adsit
ministerio teque suo spiritu omni ratione tueatur et
gubernet. Spero te mei meminisse in tuis ad dominum
precibus.
Brodgati prope Lecestriam quarto calendas iunii 1551.
Tui tuaeque pietatis studiosissimus Iacobus Haddonus.(a.R.:
ô!)
(v.Joh.v.Ulm): Doctissimo theologo d. Heinricho Bullingero,
Tigurinae ecclesiae
servo.
Dar. v. Bull.s Hd.: "Iacobus Haddonus, Anglus."
</content>
</letter>