<?xml version='1.0' encoding='UTF-8'?>
<letter id="20249" year="1550" lang="de">
<correspondents>
	<originator>Lucius Heim</originator>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>4. November 1550</date>
</space_time>
<record>Zürich StA, E II  335, 2167.</record>
<print>Gr. I, S. 182.</print>
<statue></statue>
<content>
Gnad und fryden von gott dem vatter durch Jesum Christum.
Den brief, am 24. tag octobris geben, hab ich empfangen am
4. tag novembris, und
wo er mir ein stund spätter worden were, hette es uns ubel
versumpt. Der her
burgermeister und ich hand dz gält zesamen bracht von Tito
wegen und schickend
uch 8 guldin, wie die muntz und gold by uns löuffig sind.
Bezalen die frowen und
den pfister und danckend inen von unser wägen des
früntlichen beitens. Ist etwas
ubrig, dz gend dem Tito zuͦ zering* (* a.R.: zernig?)
widerumb heim. Min her
burgermeister und ich dancken uch uwer flyssigen arbeit; wo
wir söllichs umb uch
verdienen können, wellen flyssig bereit sin. Von miner
tochter wegen thuͦnd, wie
ir mir geschriben hand, und gruͤtzen mir den Frantzen und
sin husgsind. Die
Sara han ich gen schuͦl lassen gan allermeist, dz sy lerne
schriben. Gott sye
mit uch und uwerem husgsind. Datum Curie,  4. novembris
1550.
Ü[we]r w[illige] Luci Haim, burgermeister ze Cur,
Johann Comander, pfarrer.
Clarissimo viro m. Heinricho Bullingero, Tigurinę
ecclesiae antistiti, domino suo et amico praecipuo.
</content>
</letter>