<?xml version="1.0" encoding="UTF-8" ?>
<letter id="31125">
<nr>31125</nr>
<correspondents>
	<originator>Bullinger</originator>
	<addressee>Johannes Fabricius</addressee>
</correspondents>
<space_time>
	<place>(Zürich)</place>
	<date>29. August 1561</date>
</space_time>
<vo>Zürich StA, E II 373, 257. / Orig. Aut.</vo>
<dr>Gr. II, 321 R.</dr>
<re></re>
<note></note>
S. D.Accepi literas, quas per amplissimum virumd. Tscharnerum scripsisti.
Redibit is ad nos a Certiaco; tum videbimus, quomodo optime meritum virum excipiamus.
In iis apprime placuit, quae exposuit, quod non male speravit.
Video ego, quod semper futurum dixi: dictatores illos aliquando nobis omnibus leges praescripturos.
Sed furiosis datur gladius in manus a nostris illis hominibus perfidis.
Fortes sunt alieno robore; sed statuet deus et his finem.
Anxie expecto, quid definitum sit in comitiis.
Utinam bonum! Literasd. Coignetio per postam illa hora misi,  qua a te accepi; videtur enim operae precium, ut festinetur.
Habemus hinc in Galliam usque dispositos equos celeres, id est postam; proinde si quid videtur monendum, mature ad me mittito.
Quicquid sit, quod instituunt Hispani, fortes estote et confidite deo, ne cesseritis.
Sy werdent nitt yederman frässen. 26. augusti abiit hinc clarissimus vird. Martyr in Galliam; deducent ipsum Navarrae regis legatus instructus fide publica regis
et reginae Galliae, etd. Coignetius, qui ipsum expectat Neocomi.
Ora dominum, ut rem tantam bene vertat.
Laetus et alacer discessit.
Quaeso, ora dominum, ut benedicat nobis.
Vale.
Festinanter  29. augusti anno domini 1561.
                                                                     Bullingerus tuus.
Praestantissimo virod. Ioanni Fabritio, Curiensis ecclesiae fideli ministro, domino et fratri suo colendissimo et charissimo.
^$Chur.
</content>
</letter>