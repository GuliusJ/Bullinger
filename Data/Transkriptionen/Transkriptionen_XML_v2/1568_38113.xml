<?xml version='1.0' encoding='UTF-8'?>
<letter id="38113" year="1568" lang="lat">
<correspondents>
	<originator>Georg von Stetten</originator>
	<addressee>Bullinger</addressee>
</correspondents>
<space_time>
	<place>Augsburg</place>
	<date>30. September 1568</date>
</space_time>
<record>Zürich StA, E II 378, 1829. / Orig. (Aut.)</record>
<print></print>
<statue></statue>
<content>
S.  Non opus est, ut remittas scriptum principis Oraniensis,
quod putem iam istud typis excusum esse. Ante septimanas 3
6 electorum legati profecti sunt ad imperatorem nostrum;
quid agant, non scire possum, licet ex multis quaesiverim;
putant tamen ipsos nuntiaturos Cęsari, quae minime
placitura sint, ut rumor est detectas esse principibus novas
quasdam technas contra ipsos institutas. Hec epistolę
addere volui, cum nuntius diutius manserat, quam putaram.
<timestamp>Datum Augustę  30. septembris anno 1568.</timestamp>
Tui observantissimus Georgius a Stetten.
Reverendo domino Henrico Bullingero etc.  amico suo colendo.
       Tiguri.
</content>
</letter>