<?xml version='1.0' encoding='UTF-8'?>
<letter id="20207" year="1550" lang="lat">
<correspondents>
	<originator>Pierre Viret</originator>
	<addressee>Bullinger</addressee>
</correspondents>
<space_time>
	<place>Lausanne</place>
	<date>4. September 1550</date>
</space_time>
<record>Zürich StA, E II 335, 2154. / Orig.(Aut.)</record>
<print>Ungedruckt</print>
<statue>Regest</statue>
<content>
S.  Etsi nunc per negocia mihi non satis licet ad te
scribere, nolim tamen hunc
tabellarium, quem intellexi ad vos profecturum absque meis
ad te literis
dimittere, quibus te saltem admonerem ab eo te de rebus
nostris abunde
auditurum, si quid est, quod aveas cognoscere; nam diu hic
nobiscum versatus est
honesti[issime]. Studiosus est et non indoctus homo; vidit
nostrarum
ecclesiarum et scholarum statum et ordinem. Summa est inter
nos omnes; qui
ecclesiasticis aut scholasticis muneribus fungimur, tum in
doctrina tum in
moribus concordia et animorum consensio. Scholę pergunt
felicissime; in
ecclesię disciplina et moribus plębis multa
desideramus, et profecto necesse
est nos omnes huius rei maiorem habere rationem ac eos
urgere etiam importunius,
qui auxiliares nobis manus prębere debent. Qua in re
frater noster et amicus
atque symmysta d. Halleus quantum desudet, non ignoramus,
quo cum spero nos
propediem his de rebus consilia familiarius communicaturos,
in quibus vestrum
quoque consilium et auxilium nobis defore non existimamus.
Salutant te nostri
omnes et symmystas tuos, quos omnes plurimum salvere cupio.
Vale.
<timestamp>Lausannę  4. septembris 1550.</timestamp>
<signature>Tuus Petrus Viretus.</signature>
<address>
[Adresse:] Clarissimo viro d. Heinricho Bullingero, Tigurinę
ecclesię antistiti, fratri
et symmystę venerando.
                 Tiguri.
</address>
</content>
</letter>