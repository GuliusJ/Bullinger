<?xml version="1.0" encoding="UTF-8" ?>
<letter id="602">
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>(*Zürich*)</place>
	<date>29. Juni 1535</date>
</space_time>
<record>Autograph: Zürich StA, E II 342, 51 (Siegelspur)</record>
<print></print>
<note>Gedruckt: CO X/2 48f</note>
<statue>
Würde den von Myconius empfohlenen Buchdrucker (*Thomas*) Platter gerne
berücksichtigen, ist jedoch zu sehr mit anderen Geschäften überhäuft.
Die vieldeutige Ausdrucksweise von Erasmus missfällt ihm; gegen den Druck
des (*"Ecclesiastes"*) wäre allerdings nur dann einzuschreiten,
falls diese Schrift noch weitere anstössige Stellen enthalten sollte.
</statue>
<content>
Gratiam et pacem.
<p>Omnia a me, Myconi venerande, reportaret, qui tuis mihi literis commendatus supplicat+1, si modo esset, quod reportare gauderet. Sed negotia, quibus distringor, in momento pene non sinunt, ut Plattero vel alii cuipiam viro bono
liceat inservire. Froschouero chartas+a
subcisivis horis illitas verius quam scriptas exhibeo, precibus fratrum
improbis etiam victus et in hoc pistrinum adactus. Meminero tamen
petitionis tuae, si qua se obtulerit huic viro inserviendi occasio. Nam
videtur omnino esse vir bonus et dignus, cui benefitium conferatur.</p>
<p>Erasmum complector et veneror ob venerabile senium et multa in literas et litteratos collata benefitia, interim execror lubricitatem hominis detestabilem. Novit hic homo duabus sedere sellis
et utroque portare humero+2.
Verba, quae ascribis+3,
prope Chrysostomi+b
sunt ex opere De dignitate sacerdotali+4,
nec dubito, quin intelligat ipse sua ipsius verba per hyperbolen et
amplificationem. Sed quid id ad plebem, cuius proprium est raro sapere,
et ad quorum impuras manus haec perveniunt? Ferrem tamen hoc et
dissimularem, si in toto opere hic modo scopulus promineret. At si in
reliquis quoque scandala posuit+c,
nequaquam dissimularem. Explicandus est orbis, non intricandus scriptis
nostris. Clare, pure et simpliciter loquendum. Quae vidit vel audivit
vel Oporinus vel Blatterus vel Bebelius, referent+5.
Ego in praesentiarum plura non potui.</p>
<p>Opto te nobis et ecclesiae diu incolumem, frater dilectissime.</p>
<p>Die Petro et Paulo sacra, 1535.</p>
<signature>
H. Bullingerus tuus.
</signature>
<address>
(*Adresse auf der Rückseite:*) Domino Osvaldo Myconio, sanctae
Basileiensis ecclesiae antistiti vigilantissimo, suo in domino
charissimo fratri.
</address>
</content>
<note>
<print>
+a>vor  chartas  gestrichenes  per.
+b>in der Vorlage  Chrystomi.
+c>am Rande für gestrichenes  posita fuerint.
</print>
<address>
+1>Siehe oben Nr. 601, 14-18.
+2>Zu den beiden Redensarten vgl.
Adagia, 1, 7, 2 (LB II 262f); Otto 315f, Nr. 1621, bzw.
<print>
Röhrich  II 899f.
+3>Oben Nr. 601, 9-12.
+4>Vgl. Chrysostomus, De sacerdotio III/4;
VI/4 (Sources Chrétiennes 272 142-145. 316f).
+5>Johann Bebel (Welschhans), gest. 1550, wahrscheinlich von
Strassburg, war seit 1523 in Basel als Buchdrucker tätig und erhielt 1524
das Bürgerrecht. Im gleichen Jahr brachte ihn der Druck einer Schrift
Karlstadts für kurze Zeit ins Gefängnis. Bedeutung erlangte er
vor allem durch den Druck
von Werken antiker Autoren in den Originalsprachen. -- Lit.:
Das Tagebuch des Johannes Gast, bearb. v. Paul Burckhardt,
Basel 1945, S. 251, Anm. 2; Wilhelm
Bonacker,  Der Basler
Buchdrucker Johann Bebel, in:
Schwei-
ze-
risches Gutenbergmuseum XXIX,
 1943, S. 101-105;  Benzing,  Buchdrucker 35; Josef  Benzing,  in:
 NDB I 686; Peter Gerhard  Bietenholz,  in: Contemporaries I 112f.
</print>
</address>
</note>
</letter>