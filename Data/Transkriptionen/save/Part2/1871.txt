<?xml version="1.0" encoding="UTF-8" ?>
<letter id="1871">
<nr>1871</nr>
<correspondents>
	<originator>Johannes a Lasco</originator>
	<addressee>Bullinger</addressee>
</correspondents>
<space_time>
	<place>Emden</place>
	<date>14. März 1544</date>
</space_time>
<vo>Autograph: Zürich StA, E II 347, 277f. 283f (Siegelspur)<fx>^#/+S. 283 leer; auf S. 284 Adresse und Siegelspur, darunter Notiz von Bullingers Hand:^#/- "Ioannes a Lasco, nobilissimus Poloniae baro, quondam Gnesensis praepositus, singularisd. Erasmi Roterodami amicus, regis Poloniae legatus. Cuius patruus et ipse Ioannes a Lasco dictus fuit archiepiscopus Gnesensis in Sarmatia."<fe></vo>
^&xKopie: Zürich ZB, Ms S 54, 82 ^&x{
^&xZit., TÜ: H. Dalton, a Lasco, 1881, 170f; F. Gulley, 90; J.-Cl. Margolin, Laski lecteur du NT 96 (A. 11); A. Sprengler-Ruppenthal, Mysterium und Riten nach der Londoner Kirchenordnung der Niederländer Köln 1967, 29 (A. 24). 39 (A. 55); H. Meylan, d'Erasme à Bèze 48^&x{
<re>Schätzt Bullinger wegen der außerordentlichen Schlichtheit seiner Lehre seit langem und nimmt die Bitte von Hermann [Aquilomontanus] um Weiterleitung eines Briefes [HBBW XIII, Nr. 1772 mit Nr. 1865 (Nachschrift)] zum Anlass, um freundschaftlichen Kontakt mit ihm anzuknüpfen. Zwar rufen alle nach einfacher, klarer Lehre, doch viele erlauben sich allzu freie Interpretation der Schrift und gebrauchen unklare figürliche Redeweisen; da sich Bullinger um höchste Einfachheit bemüht, möchte sich a Lasco die Möglichkeit eröffnen, gelegentlich an ihn zu gelangen. Ihn beschäftigen von der herkömmlichen Lehre abweichende Überlegungen zu Fall und Wiederherstellung des Menschen, doch möchte er Bullinger jetzt nicht damit behelligen. Wer er ist, kann Bullinger den Briefen entnehmen, die Erasmus [von Rotterdam], sein Lehrer im wahren Glauben, an ihn [a Lasco] geschrieben hat; die Titel und Pfründen, die er von Jugend auf innehatte, hat er ebenso aufgegeben wie seine Heimat und seine Freunde, um hier in der Fremde als Diener Christi die evangelische Lehre zu predigen. Bittet, ihn als Freund und Bruder anzunehmen.
</re>
<dra>[Gedruckt: Scrinium antiquarium sive miscellanea Groningana nova ad historiam reformationis praecipue spectantia, hg. v. Daniel Gerdes, Bd. IV/1, Groningen-Bremen 1754, S. 446-449, Nr. 66; Johannes a Lasco, Opera tam edita quam inedita, hg. v. Abraham Kuyper, Bd. II, Amsterdam-Den Haag 1866, S. 568f, Nr. 16.]<f1>Längerer Auszug in Bullingers Brief an Vadian vom 19. April 1544 (Vadian BW VI 305).<fe></dra>
^&xIta suos ubique coniungit dominus per spiritum suum, vir
doctissime, ut, etiamsi longissimis ab invicem intervallis
absint neque alii norint alios, in mutuum tamen amorem
nescio quo pacto invicem rapiantur. Id sane tibi ego de me
testari nunc vere possum, qui cum propter insignes alias
dotes tuas tum vero ob singularem imprimis doctrinae tuae
simplicitatem, quam in plerisque aliis non ita possum
agnoscere, ita te iampridem amare coepi, ut et occasionem
ineundae tecum amicitiae dudum quaesierim et nunc facere
demum non potuerim, quin ad te scriberem, praesertim cum
Hermannus [Aquilomontanus], frater et collega noster, hoc mihi negotii
dedisset, ut suas hasce literas ad te transmittendas curarem.
^$Mirum autem tibi videri non debet, quod te propter
doctrinae potissimum tuae simplicitatem ita amem. Equidem
hanc unam maxime nunc si unquam alias necessariam ecclesiis
esse puto sub hac opinionum ac iudiciorum varietate, quam si
omnes observarent, minus haud dubie dissidiorum nunc in
ecclesiis haberemus. Audimus expeti ab omnibus, ut claram ac
dilucidam doctrinam de omnibus habeamus. At vero optandum
esset, ut id quisque pro sua virili ubique praestaret. Nunc
plerosque videmus, qui, ne in eo, quod sibi tuendum semel
susceperunt, errasse quoquomodo videri possint, multa sibi
permittant in scripturae interpretatione eamque ita
tractent, ut implicent magis quam explicent lectorem animos.
Videmus item alios, qui figuratas adhuc loquutiones tueantur
sive e scripturis sive e patribus desumptas, quasi non multo
clariorem doctrinam habituri essemus, si servata interim
scripturae dignitate simplici ac dilucida oratione
exponerentur, quae sine troporum praesidio recte explicari
non possunt. Atque ego quidem non elevo cuiusquam vel
eruditionem vel autoritatem; sed cum omnes fateantur
oportere in ecclesia claram de omnibus doctrinam extare, non
possum non plurimi facere eos, qui pure ac simpliciter
docent, quidquid docendum susceperunt. Quare, cum te quoque
ita affectum esse videam, ut qui simplicissime tractare
coneris omnia, quae tibi explicanda desumpsisti, non possum
tuum hoc studium non vehementer probare atque adeo te ipsum
non magnopere etiam hoc nomine amare. Eum porro animum erga
te meum declarare tibi volui per literas hasce meas, ut mihi
aditum quendam pararem liberius tecum agendi deinceps de
omnibus, quae se forte offerrent, si id tibi gratum fore
intelligerem pro humanitate tua proque charitate christiana.
^$Habeo enim quaedam, in quibus mihi quidem ipse satisfacio,
quod ad meam conscientiam attinet, ut fere nobis facile in
nostris satisfacimus ipsi, sed non scio, an aliis perinde
sim satisfacturus etiam, si ea invulgarem. Sunt enim
nonnihil diversa a recepta passim doctrina populari, sed
quae nos tamen ad penitiorem et divini beneficii et nostri
ipsorum cognitionem, nisi ego prorsus fallor, adducunt.
Versantur autem circa lapsi ac restituti rursum hominis
considerationem, sed non alio spectant tamen quam ad
illustrandam magis adhuc meriti Christi gloriam ac virtutem,
cui soli debemus omnem nostram restitutionem. Sed te nunc
obruere istis nolo.
^$Satis est meum erga te animum hac epistola declarasse, quod
te vehementer amem et proinde cupiam etiam tibi probari mea
omnia, etiamsi te non norim. Iam si scire cupias, quisnam
sim, facile id ex Erasmi Roterodami scriptis cognosces.
Extant enim aliquot illius ad me epistolae, qui etiam mihi
autor fuit, ut animum ad sacra adiicerem; imo vero ille
primus me in vera religione instituere coepit. Breviter, ut
apud te quoque praedicem Christi domini in me beneficium ac
virtutem: Eram pridem insignis Pharisaeus multis ornatus
titulis, multis et opulentis sacerdotiis a puero adhuc
pulchre suffarcinatus. Nunc autem relictis ultro per dei
gratiam hisce omnibus, relicta item patria atque amicis,
inter quos me christiane vivere non posse videbam, nudus sum
inter externos nudi Christi domini pro me crucifixi servus
constitutus nuper hic ecclesiarum minister in evangelicae
doctrinae annunciatione iuxta voluntatem illius, qui me e
caulis Pharisaeorum ad ovile suum per suam misericordiam evocavit.
^$Habes meas rationes; tuum erit iam, ut me recipias in tuam
amicitiam et pro fratre deinceps habeas. Vale.
^$Aemdę, 14. martii anno 1544.
<un>Tuus ex animo Ioannes a Lasco manu propria.
<lz>[Adresse auf S. 284:] Doctissimo virod. Henricho Bullingero, Tigurinae ecclesiae doctori fidelissimo, fratri in domino observandissimo. Tiguri.
Den Schluß dieses Briefes (ab "Satis est meum erga te ...") teilte Bullinger wortwörtlich am 19. April Vadian mit.
^&x{
</content>
</letter>