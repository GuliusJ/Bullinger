<?xml version="1.0" encoding="UTF-8" ?>
<letter id="548">
<correspondents>
	<originator>Berchtold Haller im Namen der Pfarrer von Bern</originator>
	<addressee>Bullinger, Leo Jud und die übrigen Pfarrer von Zürich</addressee>
</correspondents>
<space_time>
	<place>Bern</place>
	<date>8. März 1535</date>
</space_time>
<record>Autograph: Zürich StA, E II 337, 102 (Siegelspur)</record>
<print>Ungedruckt</print>
<statue>
Begrüssen die Bereitschaft der Zürcher zu einem Treffen in Zofingen, sind
aber aus gesundheitlichen Gründen nicht vor Ostern dazu in der Lage.
Bitten um Mitteilung, ob die Zürcher anlässlich
einer der Kapitelversammlungen
im Aargau erscheinen wollen, oder ob sie eine gesonderte
Zusammenkunft in Zofingen vorziehen.
</statue>
<content>
S. Literas vestras 15. februarii datas+1,
fratres charissimi, prima martii accèpimus, quibus intelleximus,
quod apud vos statueritis, quatenus Zofingè diem conventus indicamus
atque id quantocius fieri poterit, quo si quid simultatis subnatum sit,
mutuo tollatur colloquio, atque animi nostri denuo sic conglutinentur
pacis et charitatis vinculo, ut solida in posterum sit et maneat
concordia.
Placet nobis ex animo institutum vestrum, quandoquidem nihil magis nobis
cordi est, quam simultatem non solum erga vos, fratres, si qua unquam
fuerit, sed et quosque mortales penitus esse abolitam, immo et vos
quoque per viscera misericordiè dei nostri obsecramus, ne quid a syncèra
charitate alienum de nobis unquam suspicemini. Sed interim quèso
accipite, quomodo res nostrè sese habeant. Franciscus+2
noster senio ferme confectus in diem valetudinarius est, ut huic
soli ecclesiè negocia imponere non audeamus. Adde quod Megander et ego
propter communem tussis et reumatismi morbum ita afflicti prèter spem
sèpius vices mutare cogimur, ut qui hodie modicum, crastino minus
valeat.
Diaconos non habemus, qui vel nobis infirmis vel absentibus ecclesiè
satisfacere possint+3.
Quo fit, ut ante pascha+4
diem conventus nostri
significare non potuerimus. Nihilominus, ut utrinque conventum petimus,
ita nos huic minime deerimus, sed interim ne vestram synodum pascalem
turbemus. Visitabimus nostro more capitulares synodos+5,
tres in Aergavia: Brugis+6,
Araugis+7
et Zofingè.
Ex iis locis vel unum vobis per omnia commodum deligite, quandoquidem
alter nostrum ea sit invisurus, vel si malueritis privatum et quietiorem
conventum Zofingè, nobis diem post pasca assignate, et aderimus bona spe
conventum hunc nostrum toti reipublicè Helveticè, christianè scilicet,
maxime profuturum. Ubi locum capitularem in Ergavia delegeritis,
indicate vos diem synodi vestrè, et+a
nos vobis absque mora capitularis conventus diem significabimus.
Rem+b
omnem tenetis. Interim dominus vos omnes ecclesiè suè servet
pastores et doctores fidelissimos. Per nuncium hunc+8,
quandoquidem mox ad nos redibit, scribite, quae statueritis.
Valete, fratres in Christo Iesu charissimi.
Bernè, octava martii anno 1535.
<signature>
Berchtoldus Hallerus
omnium fratrum nomine.
</signature>
<address>
(*Adresse auf der Rückseite:*) Henrico Bullingero, Leoni Iudè
cèterisque symmystis ecclesiè Tigurinè, fratribus nostris in domino
charissimis.
</address>
</content>
<note>
.us; +a >vor  et  gestrichenes  per hoc.
<print>
+b>vor  Rem  gestrichenes  Quodsi vero.
</print>
<address>
+1>Nicht erhalten.
+2>Franz Kolb.
+3>Die mangelnde Eignung der beiden Helfer am Berner Münster,
Johann Ulrich Hagenberg und Hans Scheuermeister, hatte Haller schon
früher beklagt; vgl. HBBW III, S. 193, 57f.
+4>28. März 1535.
+5>Zur Visitation der Kapitel vgl. HBBW IV, S. 401f, 9-34;
<print>
de Quervain  15-19.
+6>Brugg (Kt. Aargau).
+7>Aarau (Kt. Aargau).
+8>Unbekannt, vgl. unten Nr. 549, 36f.
</print>
</address>
</note>
</letter>