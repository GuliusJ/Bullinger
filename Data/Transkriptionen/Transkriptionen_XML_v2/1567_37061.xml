<?xml version='1.0' encoding='UTF-8'?>
<letter id="37061" year="1567" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>19. Juli 1567</date>
</space_time>
<record>Zürich StA, E II 370a, 382. / Orig. (Aut.)</record>
<print></print>
<statue></statue>
<content>
S. Nihil prorsus habeo, quod nunc scribam; praeterea d.
Tretius viva erit epistola. Narrabit ipse de dimissis
Genevae militibus, et qui sermones illic ferantur de indicto
Gallis ab imperatore bello pro recuperanda civitate Metensi.
Ego illud in animum meum adhuc inducere non possum; expecto,
ut abs te de his et aliis certiora habeam. Necdum, quo
Helvetii sint profecturi, nobis constat. Reliqua proxime per
d. Zulegerum scripsi; si quę sunt alia, scribam deinceps.
D. Tretius festinat abire, et ego per triduum iam non valde
bene habeo. Proinde bene vale.
Saluta fratrem meum et tuos omnes meo nomine; salutant te
nostri.
<timestamp>Bernae  19. iulii 1567.</timestamp>
Tuus
I[ohannes] Hall[erus].
Clarissimo viro d. Heinrycho Bullingero, Tigurinae ecclesiae
pastori fidelissimo, domino meo et compatri summe semper
observando.
</content>
</letter>