<?xml version='1.0' encoding='UTF-8'?>
<letter id="24030" year="1554" lang="lat">
<correspondents>
	<originator>Jean du Fraisse</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>30. Januar [1554]</date>
</space_time>
<record>Zürich StA, E II 365, 168.</record>
<print>Gr. I,  S. 359.</print>
<statue></statue>
<content>
S.  Quoniam (credo) facilius isthic reperiuntur quam hic,
qui Tubingam proficiscantur, et nemo fere exeat, qui, num
quid velis, quęrat, hunc fasciculum Vergerio inscriptum ad
te mitto, ut commodo tuo ad eum perferri cures. Scriptum est
mihi conquiri a nostris maxima cura militem, ut Florentii
fanum obsidione liberent. Turca (ut audio) valde queritur
desolatam esse morte inopinata iunioris filii aulam suam.
Habet tertium filium superstitem et ex Mustapha nepotem. Mea
opera, ut hominis amicissimi, uti semper potes. Vale.
Curiae,  3. calendas februarii.
<signature>Tuus episcopus Bayonensis.</signature>
Doctissimo viro domino Henrico Bullingero, ecclesiae
Tigurinae ministro, amico charissimo.
(Nur Unterschrift aut. beigefügt.)
</content>
</letter>