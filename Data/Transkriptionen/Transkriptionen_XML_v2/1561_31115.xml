<?xml version='1.0' encoding='UTF-8'?>
<letter id="31115" year="1561" lang="lat">
<correspondents>
	<originator>Jakob Rüeger</originator>
	<addressee>Bullinger</addressee>
</correspondents>
<space_time>
	<place>Schaffhausen</place>
	<date>24. Juli 1561</date>
</space_time>
<record>Zürich StA, E II 377, 2356. / Orig.(Aut.)</record>
<print>Ep.Calv. 3454 (XVIII, 573).</print>
<statue></statue>
<content>
S.Rediit ad me, clarissime vir, mercator, civis urbis nostrae, ex Gallia, qui etiam Parisiis fuit per aliquot tempus.
Is narrat subinde augeri numerum fidelium, ita ut, ubi ante annum 100 fuerint, iam 1000 inveniantur.
Sed quid de his scriberem prolixius, cum tu dudum de supplicationibus, de evangelio libere praedicando certior factus sis et plura habeas, quam ego recitare queam.
Caeterum accepit librum a quodam studioso ibidem, qui eum ad te perferri rogavit; hunc mihi reddidit neque dubito,
quin dudum illum legeris.
Volebam equidem eundem raptim perlegere; sed cum commodus adeo se offerret nuntius, nolui diutius retinere mecum, quin ad te mitterem, et cuperem huius Vilagagnonis librum perlegere; mirus enim (meo quidem iudicio) est calumniator d.
Philippi et d.
Calvini.
Sed quid iudico de eius scripto, cum pauca admodum in transcursu perspexerim.
Utinam etiam daretur (quod ante impudentius a tua humanitate petii) legere scriptum tuum ad synodum Curiensem eiusque confessionem.
Quid
actum sit de Schlehero Svitziae capto miramur; rumor est varius, et nimirum certa percipiemus, si modo commodum tuae humanitati fuerit nobis huiusmodi communicare et significare.
Abrumpere cogor epistolam ob improvisum Rodolphi discessum, qui haec omnia ad te perferet, neque ulla habemus, de quibus te iam certiorem facere queamus.
Vale et vive cum omnibus piis et doctis viris, quos nostro nomine salutabis.
Literae his inclusae idem mercator, de quo supra, Parisiis accepit genero tuo pertinentes; eum cum aliis tuis generis meo nomine officiosissime salutabis.
Simpertus noster te salutat plurimum.
<timestamp>Scaphusiae  24. iulii 1561.</timestamp>
T[uae] h[umanitati] d[editissimus] Iacobus Rüger.
Clarissimo eruditione et virtute praestantissimo viro d.
m.
Heinrycho Bullingero, antistiti ecclesiae Tigurinae vigilantissimo, d.
suo ac fratri in Christo plurimum observando.
Ann m.
Heinrich Bullinger zuͦ Zürich.
</content>
</letter>