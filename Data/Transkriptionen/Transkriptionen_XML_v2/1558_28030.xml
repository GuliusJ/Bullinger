<?xml version='1.0' encoding='UTF-8'?>
<letter id="28030" year="1558" lang="lat">
<correspondents>
	<originator>Bullinger</originator>
	<addressee>Martin Borrhaus</addressee>
</correspondents>
<space_time>
	<place>Zürich</place>
	<date>10. Februar 1558</date>
</space_time>
<record>Zürich StA, E II 346, 352. [Aut.Entw.(unter d.Text v.M.Borrhaus v. 1.Jan.1558.) S.]</record>
<print></print>
<statue></statue>
<content>
D.D. Merito, vir clarissime et domine colendissime fraterque charissime, diligo propter dotes illas praeclarissimas, quibus te instructum video a domino et propter illum tuum in me amorem.
Perplacet, ut disputatio de sede beata differatur in aliud usque tempus, quo per Christi virtutem fruituri sumus gloria illa ineffabili.
Perplacet, ut concordiam et amicitiam, qua divinus spiritus nos coniunxit, inter nos sartam tectam tueamur.
Perge ergo amare nos tui amantissimos.
Vale aeternum una cum universo virorum doctissimorum et piissimorum, qui isthic apud vos sunt, choro, cui me, obsecro, commendare velis.
<timestamp>Tiguri 10. februarii 1557.</timestamp>
Bullingerus tuus.
</content>
</letter>