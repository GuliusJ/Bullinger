<?xml version='1.0' encoding='UTF-8'?>
<letter id="20257" year="1550" lang="lat">
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>17. November 1550</date>
</space_time>
<record>Zürich StA, E II 343a, 429. [Orig. (Aut.)]</record>
<print>Gr. I,  S. 182f.</print>
<statue></statue>
<content>
Gratiam et misericordiam a domino. Literis meis incomptis
non cesso te
molestare, charissime frater. Paulus Blasii nuper domum
paternam rediit et post
paucos dies pestilentiae contagio correptus diem suum obiit.
Titus illum domum
veniens e Tiguro aegrotum reperit. Die divi Martini nocte
vitam finivit.
Contraxit eas alienum Basileae non modicum; ea causa literas
ad m[agistrum]
Thomam Grinęum mittimus, ne expensae inopinatę
succrescant. Da igitur
operam, ut literae illae Grinęo, in coenobio
Augustinensium magistro,
reddantur cito. De filiola mea tibi curam committo, et si
quid opus fuerit me
facere, fac ut sciam. Titus in domo paterna moratur;
solliciti sumus, ne et
illum pestis corripiat; nondum enim in totum sedata est.
Vale. Ex Curia, 17.
novembris 1550.  Salutant te plurimum Lutius Haim, iam denuo
consul electus, et Iohannes Pontasella.
<signature>Tuus totus Ioannes Comander.</signature>
Praestantissimo viro, magistro Heinricho Bullingero,
Tigurinae ecclesiae pastori
vigilantissimo, domino suo et amico precipuo.
</content>
</letter>