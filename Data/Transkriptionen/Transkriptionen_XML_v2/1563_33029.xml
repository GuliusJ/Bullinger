<?xml version='1.0' encoding='UTF-8'?>
<letter id="33029" year="1563" lang="lat">
<correspondents>
	<originator>Bullinger</originator>
	<addressee>Johannes Calvin</addressee>
</correspondents>
<space_time>
	<place>Zürich</place>
	<date>13. März 1563</date>
</space_time>
<record>Zürich StA, E II 342a, 453. / Orig.(Aut.)</record>
<print>Ep.Calv. 3916 (XIX, 669).</print>
<statue></statue>
<content>
S. D. Submitto nunc responsionem soceri mei ad librum Stancari,
meam quoque ad librum Brentii, de quibus in literis meis
prioribus mentionem feci.
Mitto illas, non quod existimem his
nostris te indigere; sed ut animi mei erga te benevolentiam
declarem utcunque, denique ut per te admoneamur fraterne, sicubi
videamur exorbitasse.
Quam vero sol[l]icitos nos tenet Aurelia!
Dominus protegat ipsam! Vicini nostri papistici Helvetici
apparant se ad miliciam iterum in Galliam profecturi.
Ego dominum
oro prophetae verbis.
"Dissipa domine gentem, quae bella vult, et
ne tradideris bestiae animam turturis tuae!"
Optime vale, frater in Christo charissime.
Omnes nostri te
amicissime salutant, imprimis filii mei, generi, affines et
fratres.
Dominus servet te nobis diu incolumem! Salvi sint
fratres nostri, inprimis Ionvilleus, cui pridie pecunias pro
libris misi.
<timestamp>Tiguri  13. martii 1563.</timestamp>
Bullingerus tuus.
Clarissimo viro d.
Ioanni Calvino, Genevensis ecclesiae pastori
fidelissimo, domino meo honorando et fratri charissimo.
Genff.
</content>
</letter>