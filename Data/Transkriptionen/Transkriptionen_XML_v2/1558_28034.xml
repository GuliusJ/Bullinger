<?xml version='1.0' encoding='UTF-8'?>
<letter id="28034" year="1558" lang="lat">
<correspondents>
	<originator>Bullinger</originator>
	<addressee>Ambrosius Blarer</addressee>
</correspondents>
<space_time>
	<place>ZÃ¼rich</place>
	<date>17. Februar 1558</date>
</space_time>
<record>St. Gallen VIII, 182.</record>
<print>Bl. III, 421 R.</print>
<statue></statue>
<content>
S. D. Diu quidem nullas a te literas accepi, frater charissime; eo autem gratiores fuerunt postremae tuae, ad quas copiosius respondere mihi non conceditur propter varia eaque urgentia negotia.
Praecipuum, quod in illis tractas, colloquium est.
De quo quid alii symmystae sentiant et ego cum illis iudicem, intelliges ex inclusis literis.
Has ad te ut amicum, imo fratrem prae maximum et intimum mitto, ea tamen lege ut nemini communices prorsus, tibi soli retineas, deinde ut per proximum nuncium et
quidem certum tuto remittas, ne perveniant haec secretiora in alienas manus.
Adiunxi his, quae praeterita aestate annotavi ad confessionem d.
Bezae, quam et tu tantopere efflagitabas.
Cave, ne hoc quoque scriptum effluat, sed in tuis duntaxat manibus servetur, neque vero his possum carere diutius; proinde matura.
De rebus novis non vacat scribere; haec enim aegre potui ad te scribere.
Vive et vale et pro me ora dominum.
Salutant te fratres; saluta tu amicos nostros, d. Iacobum, Funcklium, cum redierit, d. Fuchsium<f1>Peter Fuchs.</f1> et d. Wittenbachium.
<timestamp>Tiguri 17. februarii 1558.</timestamp>
Bullingerus tuus.
Clarissimo viro d.
Ambrosio Blaurero,  Biennensis ecclesiae pastori fideli, domino et fratri suo colendissimo et charissimo.
^$Byel.
</content>
</letter>