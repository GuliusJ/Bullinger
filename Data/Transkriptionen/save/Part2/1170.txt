<?xml version="1.0" encoding="UTF-8" ?>
<letter id="1170">
<nr>1170</nr>
<correspondents>
	<originator>Beat Gering</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>8. September 1538</date>
</space_time>
<vo>Autograph: Zürich StA, E II 336, 33r.-v. (neu: 45r.-v.) (Siegelspur)</vo>
<dr>Ungedruckt</dr>
<re>Bedauert, daß Freunde in der Ferne verlorengehen, und befürchtet, daß auch Bullinger ihn vergessen hat; ruft sich mit diesem Brief in Erinnerung und bittet, ihm zu raten, wie er sich wieder mit der Synode versöhnen könnte. Grüße.
</re>
<tx>Gratia et pax.
^$Haudquaquam, vir doctissime, videtur recte sentire
Athenęus ille, qui paręmiam istam: "Non sunt amici,
amici qui degunt procul" omnium inhumanissimam esse
adserit<f1>Athenaios, Deipnosophistai, 4, 187; Adagia, 2, 3, 86 (LB II 517).<fe>, quasi scilicet absentium amicorum memoriam e cordis humani tabella expungere soleat, quum non adagium ipsum
hominibus occasionem inhumaniter agendi prębuerit, sed
inhumana quorundam levium amiculorum oblivio et locum et
usum invenerit proverbio. Redduntur etenim quidam tepidi
amatores adeo statim torpidi ac fere etiam lethargici, ut,
amici ubi primum ex oculis illorum longiore paululum loci
intervallo fuerint semoti, oblivia in eorum animis subrepant
etiam repentina, non aliter atque prioris vitę
pręteritarumque rerum inmemores fieri adserunt eos, ex Lethęo qui biberunt amne<f1>Vgl. Otto 192, Nr. 943.<fe>. Talem itaque internecinam meę notitię excidionem in mente tua factam quum timuerim,
propterea quod audiveram ultro citroque et salutationes et
epistolas mitti et tamen nullam penitus fieri mentionem
Beati, licet nunc non amici charissimi, tamen olim
commilitonis tui fidelissimi ac laboriosissimi, non potui
temperare mihi, quin istis meis literis novum mei
memoraculum suppeditarem ac suppeditatam excitarem, ne
diutius inani spe flagrando et pręstolatione frustranea
anhelando nihil aliud facerem quam hi, qui hyperberetęos
et admodum serotinos<f1>Adagia, 2, 10, 61 (LB II 698).<fe> expectant fructus, siquidem non tam
molestus tamque importunus fuissem, ut te scribendo sic
praevertissem, si meum nomen nondum ex amicorum tuorum albo
deletum autumassem. Nolo hic (ut multi otiosissimi
laboratores prętendere consueverunt) negotia tam ardua
prętexere, quasi vel mihi non tantillum otii super<vl>33v.</vl>fuerit,
quo scribere potuerim ego, aut tu amicorum literas legere
vix<fx>vix ^#/+am Rande nachgetragen.^#/-<fe> queas. Ambobus enim vacat utrunque agere, si id modo
voluerimus. Prior itaque quum non solum te pręveniam, sed
procaciter provocem, adprime rogo, ut id boni consulas et
respondeas ac mihi instructionem sive informationem
ministres, quo modo vestrę synodo reconciliari queam<f1>Zu Gerings Amtsenthebung in Zürich im Frühjahr 1538 s. oben Nr. 1117, Anm. 1.<fe>. Vix
enim mihi res ulla magis dolet, quam quod excludor a
presbyterorum congregatione. Sed frugiferum mihi fortassis
est, ut veluti excommunicatus inter sordes delitescam ad
tempus ibique cum labore mihi utcunque victum parem, quo
spiritus meus salvus fiat in die domini, ut ergo non pereat
iste sicuti corpus, adeoque totus homo meus externus cum
universis rebus temporaneis ferme interiere. Tu pro
christiana charitate quantum poteris satagere iuvando et
auxiliando in negotiis istis perquam difficillimis
summopere rogo velis ac digneris; id ubi feceris, et
Christum pastorem nostrum imitaberis et Beato rem
gratissimam exhibebis.
^$Vale, et mei semper sis memor. Saluta, quęso, meo nomine
fratrem tuum<f1>Johannes Bullinger.<fe>, charissimum meum socium ac compatrem,
^&xMitbürger?! ev. Patenschaft (nachprüfen: Taufbuch GM 18. April 1529). "Batt" ist erwähnt in: Joh. Bullinger an HB, [Nov. 1534], E II 441, 84 ^&x{ matrem tuam<f1>Anna, geb. Wiederkehr.<fe> et uxorem<f1>Anna, geb. Adlischwyler.<fe> cum omnibus tibi
charis.
^$Basileę, ex officina Hervagiana, 8. septembris anno
1538.
<un>Beatus Gerungius tibi deditissimus.
<lz>[Adresse auf fol. 33a v. (neu: 46v.):] Viro doctissimo et
celeberrimod. Heinricho Bullingero, Tigurino
ecclesiastę, fratri suo charissimo.
</content>
</letter>