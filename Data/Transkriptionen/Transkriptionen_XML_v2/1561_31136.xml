<?xml version='1.0' encoding='UTF-8'?>
<letter id="31136" year="1561" lang="de">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>[Chur]</place>
	<date>9. September [1561]</date>
</space_time>
<record>Zürich StA, E II 373, 521f. / Orig.(Aut.)</record>
<print>Gr. II, 328f. R.</print>
<statue></statue>
<content>
Günstiger, lieber herr, diewyl der herr burgermeister kranck ist, hat er mir befolhen, üch zuͦ schryben, wie er mitt dem erenvesten, fürnemmen und wysen h.
Müllern, burgermeistern, ouch mitt herren Dumysen, minen gnedigen herren zuͦ Zürych, alls er von Zurzach kummen, abgeredt, also gäbe er jetzund disen bescheyd, das beide botten des königs uß Hispanien, Johan Angelus Riczius von Meyland und des bapsts botten, ernstlich angehallten, das angäntz ein tag werde in irem kosten berüfft, damitt
inen ein äntliche antwort werde uff irer beider fürtrag, im nächsten pundtstag im brachet beschähen.
Da hat man sy bericht, wie man die handlung noch nitt habe für die gmeinden gebracht etc.
Und wiewol sy fast ungern einen uffschlag zuͦgelassen, yedoch ist der pundtstag hinus gestreckt uff den 12. octobris, ist der sontag vor Galli.
Jetzund aber hat man gerüst den fürtrag für die gmeinden zuͦ thuͦn und schickt hiemitt von dem rächten original abgeschriben des bapsts fürtrag und begären.
Vorhin
ist ouch hinab geschickt ein rächte abgeschrifft der hispanischen oder meyländischen anmuͦtung.
Da kan man wol sähen, wohin die sach geradten ist und wie fräffen dise lüth werden mitt unverschamptem höuschen.
Gott behüte uns vor dem bösen.
Und wiewol der burgermeister umb das, ob filicht die 5 Ort ouch werdint botten dahin schicken, diser zyt keinen eigentlichen grund anzeygen kan, ist doch übel zuͦ besorgen, sy werdint nitt ußblyben; das mag man gedäncken by ettlichen stucken, die verlouffend.
Und bedunckt noch eerenlüth fast nütz und nodtwendig, das die christlichen Stett die ougen uffthügind und diser sach mitt ernst nachsinnind; dann sol es in Pündten fälen (darvor gott sye) ist es grad an den Stetten, an die man glyche ansprach suͦchen kan etc.
Die beid botten..........
</content>
</letter>