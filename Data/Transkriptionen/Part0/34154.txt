<?xml version="1.0" encoding="UTF-8" ?>
<letter id="34154">
<nr>34154</nr>
<correspondents>
	<originator>Balthasar von Lehwald</originator>
	<addressee>die Zürcher Prediger</addressee>
</correspondents>
<space_time>
	<place>Tübingen</place>
	<date>19. Oktober 1564</date>
</space_time>
<vo>Zürich StA, E II 371, 990. / Orig. Aut. Unt.).</vo>
<dr>Wotschke, S. 231.</dr>
Reverendi et clarissimi viri, domini observandi, salutem et officiorum meorum commendationem.
Dum hic cum filiolo illustrissimi principis et d.d.
Nicolai Radziwili, ducis de Olika et Nyczwiesch etc., studiorum causa versor, missae sunt ad me literae hae,
quas excellentiis vestris per praesentem offero, rogoque vehementer, cum de ecclesiae emolumento res agatur, excellentiae vestrae non graventur paucis
praenominato principi ad haec scripta respondere, sive id fiat per praesentium exhibitorem sive per alium (si nunc non vacabit) nuntium ad hoc peculiariter
conductum, cui ego, cum ad me venerit, libenter sum soluturus.
Interim ego nobilem, qui cum istis scriptis huc venit, tandiu detinebo, donec ab excellentiis
vestris fuerit allatum responsum.
His me meaque officia excellentiis vestris sedulo commendo.
Datae Tubingae  19. octobris 1564.
Excellentiarum vestrarum paratissimus Balthasar a Lewalt,
administer studiorum iunioris principis Radzivili Tubingae.
Reverendis et excellentissimis viris dominis superintendenti et pastoribus ecclesiae Tigurinae, dominis et amicis observandis.
</content>
</letter>