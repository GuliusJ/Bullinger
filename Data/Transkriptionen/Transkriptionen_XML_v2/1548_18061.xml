<?xml version='1.0' encoding='UTF-8'?>
<letter id="18061" year="1548" lang="lat">
<correspondents>
	<originator>Franciscus [=Francisco] Dryander (de Enzinas)</originator>
	<addressee>Bullinger</addressee>
</correspondents>
<space_time>
	<place>Straßburg</place>
	<date>20. März 1548</date>
</space_time>
<record>Autograph: Zürich StA, E II 366, 30 (Siegel....)</record>
<print>Gedruckt: Francisci Dryandri, Hispani, epistolae quinquaginta, hg. v. Eduard Boehmer, in: Zeitschrift für die historische Theologie, 40, 1870<f1>HBBibl II 1216.</f1>, S. 421f, Nr. 39; gedruckt und Übersetzung ins Spanische: Francisco <a>de Enzinas:</a> Epistolario. Edición crítica por Ignacio J[avier] García Pinilla. Texto latino, traducción española y notas. Genf 1995. ─ THR 290, S. 378-380, Nr. 42.</print>
<statue>Regest</statue>
<content>
S. D. Non potuissent me tuae minae ab itinere
Constantinopolitano deterrere, nisi arctius me vinculum in
hac Europae parte necopinantem retineret; nam ut tibi,
tanquam amico praecipuo, et reliquis tecum fratribus
significem, scito me accepisse vitae sociam dominam
Margaretam Elteram, virginem nobilem et uxori domini Hopperi
probe notam, cuius ego apud te virtutes praedicarem, nisi
autor videri possim aliquo modo suspectus. Sed eius dotes
non vulgares malo te ab uxore domini Hopperi cognoscere quam
in meis literis legere. Te oro vehementer et fratres omnes,
ut hoc institutum nostrum et universum vitae cursum vestris
precibus deo commendetis. Scriberem nunc ad singulos, si per
ocium liceret; sed hoc faciam deo volente intra paucos dies,
ubi sacrum nuptiale fuerit celebratum. Iam Ferdinandum
Hispanum tibi commendo, qui vixit apud me aliquot menses, et
quia sentio in multis rebus eum indigere doctrina et
institutione tua, autor illi fui, ut vos inviseret et a
viris doctis solidam aliquam religionis doctrinam disceret.
^$Salutem dices meis verbis domino Theodore Gesnero et
reliquis fratribus. Bene vale.
<timestamp>Argentinae 20. martii 1548.</timestamp>
<signature>Tuus Franciscus Dryander.</signature>
<address>
[Adresse] Clarissimo viro domino Henrico Bullingero,
ecclesiae Tigurinae ministro vigilantissimo.
</address>
</content>
</letter>