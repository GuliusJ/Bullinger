<?xml version="1.0" encoding="UTF-8" ?>
<letter id="1833">
<nr>1833</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>1. Januar 1544</date>
</space_time>
<vo>Autograph: Zürich StA, E II 343a, 296 (Siegelspur)</vo>
<re>Hat ihm während der Martinimesse geschrieben [HBBW XIII, Nr. 1817] und vergeblich gehofft, eine Antwort zu erhalten. Bullinger
soll die nach Bern reisenden Briefüberbringer, Bürgermeister [Luzi Heim] und [Hans] Tscharner, die trotz evangelischer
Gesinnung dem Bischof [Lucius Iter] und den Täufern zu nahe stehen, vorsichtig ermahnen. Bittet um Nachrichten aus Deutschland und
über Kaiser [Karl^#. V.]; dieser ist ein erbitterter Feind des Evangeliums, doch alles liegt in der Hand des Herrn, der Bullinger bewahren möge.
</re>
<dra>[Gedruckt: Graubünden, Korr. I 58f, Nr. 45.]</dra>
^&xK: Ms S 54, 1; TD: de Porta, Hist. Ref. eccl. Raet. I 96, Anm. n^&x{
^&xGratiam et pacem a domino.
^$Ex nundinis nostris Martinianis literas ad te dederam,
doctissime Bullingere, maxime hac caussa, ut tuas reciperem.
Sed illa spe frustratus sum; vel literae meae non sunt
redditae, vel negotia tua plurima non permittunt, ut omnibus
satisfacias, qui te literis suis interpellant. At nunc
tabellarios nactus tam ydoneos, consulem nostrae civitatis
et Tscharnerum iuniorem Bernam petentes, abstinere non
potui, quin literis meis negotium tibi facerem. Nam hii duo
precipui sunt apud nos, qui evangelio adsunt et favent, et
quamvis ultro currentibus non sit addendum calcar, tamen
exhortari per te alacriores reddet. Nam apud nos non omnia
sarta tecta sunt, que ad evangelii gloriam spectant: in
corrigendo scelera sunt segnes, episcopo nimis familiares,
catabaptistas non cavent, sed alaunt potius. Exhortatio tua
de his plurimum posset apud illos et prodesset, tamen
dissimulando, quod per me scripta, sed tanquam aliunde accepta.
^$Caeterum de rebus Germanicis et caesareanis per te certior
fieri cupio. Cęsarem evangelii hostem esse non dubito,
imo acerrimum. Pontificis est totus; cum nactus fuerit ansam
sive gladii manubrium apprehenderit, sęviet nimirum.
Attamen dominus noster Iesus Christus omnia in manu sua
habet; is te nobis conservare dignetur superstitem in multa
tempora.
^$Ex Rhetiae Curia, kalendis ianuarii, anno salutis nostrae
1544.
Tuus Ioannes Comander.
<lz>[Adresse .....:] Pietate et doctrina
clarissimo viro M. Heinricho Bullingero, Tigurinae urbis
ecclesiae antistiti vigilantissimo, domino suo et fratri cum
primis [o]bservando.^&x{
</content>
</letter>