<?xml version="1.0" encoding="UTF-8" ?>
<letter id="835">
<correspondents>
	<originator>Oswald Myconius</originator>
	<addressee>Bullinger</addressee>
</correspondents>
<space_time>
	<place>Basel</place>
	<date>2. Juni 1536</date>
</space_time>
<record>Autograph: Zürich StA, E II 336, 153r.-v. (neu: 172r.-v.) (Siegelspur)</record>
<record>Teildruck: QGT XV 27, Nr. 717</record>
<print></print>
<note>Pollet,  Bucer II 343. 349;</note>
<note>.us; W(*alther*)  Köhler,  Der Verfasser des "Libellus confutationis"</note>
<note>in Zwinglis "In catabaptistarum strophas elenchus" (Konrad Grebel),</note>
<note>in: Mennonitische Geschichtsblätter, 3. Jg., 1938, S. 12</note>
<statue>
Hat (*Konrad*) Gessner kürzlich ohne Brief weggehen lassen, da er
vor Sorge über den Ausgang der Konkordienverhandlungen kaum schreiben
mag; wenn man gelten lässt, was die Lutheraner, besonders etwa
(*Johannes*) Brenz oder auch die Württemberger Kirchenordnung, über die
Bedeutung der (*sakramentalen*) Elemente lehren, gibt man letztlich das
Evangelium preis. Im Konflikt zwischen Solothurn
und den vertriebenen (*Protestanten*) haben sich die Gegner
wegen der Lauheit der Schiedboten durchgesetzt. Die Basler haben,
entgegen dem Vorwurf der Berner,
zum (*Vierstädte-*)Bekenntnis nicht Stellung genommen,
sondern wollen die Ergebnisse des (*Eisenacher bzw. Wittenberger*)
Konvents abwarten. Fürchtet, dass die Unterstützung, die
Schaffhausen und Bern dem französischen König (*Franz I.*)
im Krieg gegen Kaiser (*Karl V.*) gewähren,
den Feinden des Evangeliums nützt. Neue Verteidiger
des Täufertums wollen aufgrund einer Zürcher Schrift, möglicherweise
Bullingers (*"Von dem unverschämten Frevel der Wiedertäufer"*), ihre
Lehre neu begründen und hoffen, wenn auch nicht in der Eidgenossenschaft
und in Basel, so doch in Strassburg Gehör zu finden; Myconius
will ihre vorerst noch geheimen Aktivitäten unterbinden. Gruss.
</statue>
<content>
S. Equidem tam sum inidoneus factus ad scribendum, postquam
negocium istud concordiè coepit tractari, ut nuper Gesnerum+1 dimiserim
sine literis ad te. Vereor, aliquid eveniat, ut praestaret rem nunquam
tentasse. Video nanque Lutheranos in hoc esse, tanquam virtus sit in
elementis, què conferat salutis nonnihil. Brentium+2 aiunt nusquam id
non inculcare, et crassius quidem. Wirtenbergenses ordinatione sua
testantur idem, ubi personarum ad mensam domini adeuntium requirunt
numerum, ut huc et panis adaptari queat, caventque, ne quid de vino
calicis remaneat+3. Docent in necessitate, quomodo baptizari debeat
infans ab obstetrice+4. Si hèc permiserimus, quis repugnabit deinceps
papistis, imo quis non omnia, què de rebus eiusmodi tenuimus usque
adhuc, confutabit?
An vero tum fieri poterit, ut veritas evangelica maneat syncera? Imo ut
evangelii species maneat? Invocent, adcersant, urgeant concilium et
sperent aliquid pro gloria dei sanum et integrum. Unum est, quod in his
miseriis me solatur, quod deus novit suos videlicet. Superbimus ex donis
dei, què tam sunt largiter effusa nostra tempestate super homines,
atque adeo abutimur, quare non mirum, si dissensionum et errorum omnia
plaena sunt. Sed quis finis tandem? Sentiemus cum maximo damno, non
tam nostro quam nostrorum omnium.
<p>De pacto seu reconciliatione Salodorensium cum exulibus+5 non possum loqui, non quidem propter reconciliationem, sed propter sequestrorum in domino et veritate iusticiè teporem, qua re hostibus iterum in manus
data est occasio pertinaciè. Videbis, nisi dominus parcat, evomi nos
aliquando+6. Nihil hactenus fuit hosti, quo nos veritatis cultores et
vindices expugnarit, nisi pertinacia. Nobis nihil bonorum coelestium
defuit nisi in veritate constantia. Quid putas igitur in posterum futurum
hominibus tam tepidis?</p>
<p>Prèterea nos Bernenses accusant, quod consenserimus contra consultum unanime nostri conventus in confessionem Argentinens(*ium*)+7. Sed perperam accusant. Tam illud abest enim quam eius confessionis cognitio.
Nemo nanque librum obtulit nec mihi nec fratribus nec Grynaeo. Tandem per
errorem venit in manus mihi+8. Verum neque tum actum est nobiscum super
ea re quicquam. Unde factum, ut neque Argentinensibus neque conventui+9
neque Luthero scripserimus vel unum verbum neque consenserimus neque
dissenserimus. Manemus, quid egerint illi, et quod videbitur, sequemur.
Adeo sunt iamdum omnia nobis integra. Non est ulla spes mihi bona de
conventu. Utinam fallar!</p>
<p>Insuper adfligor supra modum de bello, maxime postquam audio et nos implicari. Dicunt enim Scafhusianos concessisse milites et hos iam evolasse+10. Idem futurum iudicant apud Bernenses. Prètenditur causa
impius animus cèsaris+11 et Bernensibus hostilis. Audio. Verum quid tum?
Adhuc pendet fortuna+12. Nescitur, quo sit inclinatura. Quodsi tamen
accessione nostra victor erit Gallus+13, an non tum redibunt, què
eiecerat evangelium. In hac igitur confusione, qualem ego non vidi,
nisi deum haberem consolatorem, conciderem.</p>
<p>Prèter hèc omnia surgunt catabaptismi defensores novi+14. Repererunt libellum Tigurinorum, in quo putant fortissimis argumentis pugnatum, què tamen illis tam iudicantur frivola, ut nullo negocio valeant
expugnari, fundamenta vero nova poni, què nemo nisi mendacio movere
loco possit. Non potui hactenus cognoscere, quisnam //^^^'Sup(153v.)
libellus significaretur, nisi quod unus quispiam putebat eum esse,
quem tu olim èdidisti+15; nuper enim, qui sit èditus, nullum esse.
Nihil equidem divinare possum. Illud scio, iam duobus mensibus illos
scripsisse. Aiunt se non sperare, quod in Helvetiis aut Basileae queant
consilio suo satisfacere, quod crassiores simus et ferociores
pugnando, sed apud Argentinenses; nam hi mitiores audiant loquentem
spiritum in servis dei. Hic vero non esse dubium, quin, si audiantur,
victores se futuros. Etiam esse dicunt, qui apud Argentinam novam hanc
(ita ipsi vocant) doctrinam praedicet, et ex plebe iam paratos
discipulos. Adhuc clam sunt hèc, quamvis multa constent nobis, etiam
usque ad personas ipsas; nolui tamen, ut tu nescires. Equidem videbo
diligenter,
ut res vel in cinere suffocetur vel palam facta protinus extinguatur.</p>
<p>Vale per Christum cum tuis et Utingero, et me diligere ne cesses, quaeso, saepiusque literis invisere.</p>
<p>Basileae, secunda iunii anno 36.</p>
<signature>
Os. Myco.
tuus.
</signature>
<address>
(*Adresse darunter:*) Domino Heinricho Bullingero, doctissimo
fratri in domino suo.
</address>
</content>
<note>
+1>Konrad Gessner.
+2>Johannes Brenz.
+3>Myconius bezieht sich auf eine Bestimmung in der Württemberger
Kirchenordnung von 1536; s. Die evangelischen Kirchenordnungen des
sechszehnten Jahrhunderts, hg. v. Aemilius Ludwig
Rich-
ter, Erster Bd.,
Weimar 1846 (Nach-
druck: Nieuwkoop 1967), S. 268.
+4>Zur Nottaufe s. ebd., S. 270.
+5>Am 22. Mai war es den eidgenössischen Schiedboten gelungen,
eine vertragliche Einigung zwischen Solothurn und den aus der Stadt
vertriebenen "neun Mannen" herbeizuführen, wobei die
konfessionelle Frage allerdings ausgeklammert blieb; s. EA IV/1c 696f.
+6>Vgl. Apk 3, 16.
+7>Gemeint ist die Confessio Tetrapolitana; s. oben Nr. 776, Anm. 2.
+8>Siehe oben Nr. 804, 24-27.
+9>D. h. den Teilnehmern des auf den 14. Mai nach Eisenach
einberufenen Theologenkonvents (s. unten Nr. 838, Anm. 5).
+10>Vgl. oben Nr. 833, 18-22.
+11>Karl V.
+12>Vgl. Ovid, Metamorphosen 8, 12.
+13>Franz I., König von Frankreich.
+14>Nicht namentlich bekannt (vgl. auch unten Nr. 847, 46f).
+15>Myconius denkt an
Bullingers 1531 in Zürich gedruckte Schrift "Von dem
unverschämten Frevel der Wiedertäufer" (HBBibl I 28); vgl. Bullingers
Antwort unten Nr. 841, 67-72. -- Möglicherweise
bezogen sich die genannten Täufer auf die in Zürich gedruckten Akten
des Täufergesprächs von Zofingen; vgl. Heinold
<print>
Fast , Heinrich Bullinger und die Täufer. Ein Beitrag zur
Historiographie und Theologie im 16. Jahrhundert, Weierhof (Pfalz)
1959. -- Schriftenreihe des Mennonitischen Geschichtsvereins, Nr. 7,
S. 40, Anm. 180.
;---------------------------------------------------------------------
</print>
</note>
</letter>