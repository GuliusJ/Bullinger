<?xml version='1.0' encoding='UTF-8'?>
<letter id="36005" year="1566" lang="lat">
<correspondents>
	<originator>Theodor Beza</originator>
	<addressee>Bullinger</addressee>
</correspondents>
<space_time>
	<place>Genf</place>
	<date>8. Januar 1566</date>
</space_time>
<record>ZÃ¼rich StA, E II 371, 1037. / Orig. (Aut.)</record>
<print></print>
<statue></statue>
<content>
S. Iam tibi reddita esse arbitror, quae istuc remisi. Paulo post, id est nudiustertius, postremas tuas accepi una cum
totius vestri coetus communibus literis, quibus nihil potuit nobis omnibus iucundius accidere, sicut ex communi nostro
responso cognosces. Itaque ad illum nostrum conventum omnia differo, quae alioqui fueram scripturus, sive tu ipse eo
venias, quod quidem multis de causis maxime velim nullo tuo incommodo fieri posse, sive alii mittentur ex collegis,
quibuscum spero fore favente deo, ut tam necessario tempore commodum et utile consilium capiamus. Bene vale, mi pater.
D. Iesus te servet tibique magis ac magis benedicat.
<timestamp>Genevae  8. ianuarii 1566.</timestamp>
Tuus Beza.
Eximio Christi servo d. Henrico Bullingero, patri mihi plurimum observando et Tigiurinae ecclesiae vere fido pastori.
Tiguri.
</content>
</letter>