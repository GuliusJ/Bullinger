<?xml version='1.0' encoding='UTF-8'?>
<letter id="21315" year="1551" lang="lat">
<correspondents>
	<originator>Bullinger</originator>
	<addressee>Oswald Myconius</addressee>
</correspondents>
<space_time>
	<place>Zürich</place>
	<date>1551</date>
</space_time>
<record>Zürich StA, E II 342,267.</record>
<print></print>
<statue></statue>
<content>
S. D.   Rursus pergo tibi esse molestus, domine et frater
colende et chare. Venit enim ad nos exul hic Franciscana
cuculla adhuc, ut vides, tectus, elapsus ex Galliis,
inquilinus Andegavensis. Videtur esse homo minime malus;
instruximus eum viatico. Digneris ergo propter Christum
ipsum recipere et iuvare, praeterea commendare
Argentoratensibus, nec dubito, quin opus sis facturum deo
acceptum. Vale et nos semper ama; te ac tuos amamus ex
animo. Summa festinatione Tiguri 1551.
<signature>Bullingerus tuus.</signature>
Clarissimo viro d. Osvaldo Myconio, Basiliensis ecclesiae
fido pastori, domino colendo et fratri charissimo suo.
                                         Basel.
</content>
</letter>