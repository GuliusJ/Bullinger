<?xml version='1.0' encoding='UTF-8'?>
<letter id="38137" year="1568" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>7. Dezember 1568</date>
</space_time>
<record>Zürich StA, E II  376,161. / Orig. (Aut.)</record>
<print>Gr. III,  136f.</print>
<statue></statue>
<content>
S.  Accepi tuas literas, colendissime domine, et gratias ago
maximas. Novi, quod nos habeamus, nihil certi est, nisi quod
Oeniponte<f1>Innsbruck.</f1> ad me scribitur et a d. Voglero affirmetur magni
nominis Iesuitam<f1>Anton Klesl (Khlesl).</f1>, aulicum concionatorem ex docta
Apocalypsios tuae lectione ad veritatem conversum esse et
contra idololatriam manifeste et publice nunc declamare
neque timere pericula et futuras insidias; ne tamen
depellatur ab officio et munere concionandi publico, caute
eum adhuc incedere; inquisitionem Hispanicam clam etiam in
iis locis exerceri et confirmatam esse; Maximilianum etiam
fratrem archiducem per literas hortatum esse, ne quid in
religione immutet; ipsum aegre ferre etc.    -    Maxima
pontificiae pecuniae onera legato nostro advecta esse
dicuntur, ex arce autem alio avecta.    -     Ex Oeniponte<f1>Innsbruck.</f1>
quoque scribitur regium exercitum peremptum esse a
Condensibus. Haec hactenus.  Vix haec paucula potui
suffurari; adeo me multa infestant.
Vale, vir et pater excellentissime clementissimeque. Dominus
te servet semper.
Ocyus ex Curia nostra 1568.  7. decembris.
T[uae] d[ominationis] subiectissimus Th[obias] Eg[linus].
Salutant te nostri omnes.
Amplissimo viro d. m. H[ennrico] Bullingero, d. suo
colendissimo.
Zürych ann h. pfarrer zum Großen Münster.
</content>
</letter>