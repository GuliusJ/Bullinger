<?xml version='1.0' encoding='UTF-8'?>
<letter id="30092" year="1560" lang="lat">
<correspondents>
	<originator>Friedrich von Salis</originator>
	<addressee>Bullinger</addressee>
</correspondents>
<space_time>
	<place>Chiavenna</place>
	<date>2. Juni 1560</date>
</space_time>
<record>Zürich StA, E II 377, 2342. / Orig.(Aut.)</record>
<print>Gr. II,  188 Exc.</print>
<statue></statue>
<content>
Colendissime domine Bullingere, quod nunc scribam, nil habeo praeter quod relatum est regis Philippi classem a Turca prope Tripolim superatam esse et proinde triremes vel onerarias naves circiter 60 amisisse.
Et sane dolendum, quod rex christianus tantam iacturam accepit ab hoste nominis christiani maximo.
Caeterum hic sumus satis quieti, nisi quod perpetuo adhuc acri penuria molestamur; speramus tamen eam aliquando remissum iri, idque faciat deus.
-        Ego cum meis omnibus bene valeo dei
beneficio; id ipsum vero enixe abs te tuisque audire cupio, quos optimus deus iugiter servet incolumes.
Opinor me nundinas Churienses nunc instantes accessurum tuncque latius Churia sum tibi scripturus et maxime, si quid novi ingruerit.
Filius meus iubet te cum omnibus domesticis admodum valere vosque omnes salutat.
Vale multum.
<timestamp>Datum raptim Clavennae  2. iunii 1560.</timestamp>
                              Tibi omnium deditissimus Federicus a Salice,
                                            commissarius Clavennę.
Ornatissimo et clarissimo viro domino Henrico Bullingero, domino meo iugiter colendissimo.
^$Tiguri Helvetiorum.
</content>
</letter>