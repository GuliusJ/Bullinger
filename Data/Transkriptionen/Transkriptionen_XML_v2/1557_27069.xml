<?xml version='1.0' encoding='UTF-8'?>
<letter id="27069" year="1557" lang="lat">
<correspondents>
	<originator>Johannes Haller</originator>
	<addressee>Bullinger</addressee>
</correspondents>
<space_time>
	<place>Bern</place>
	<date>23. April 1557</date>
</space_time>
<record>Autograph: Zürich StA, E II 359, 2964.(Siegel...)</record>
<print></print>
<statue></statue>
<content>
S. Non opus, ut de causa, quam hi nostri afferunt, multa
scribam; audies eam ex ipsis et habebis per se commendatam;
sat scio. Hic serio hodie tractata fuit; datae sunt istis
literae ad senatum Tigurinum. Aliud erat consilium, ut legatus
aliquis ordinis senatorii pisis adderetur, ut videre possent
Tigurini et alię civitates (praesertim Basilienses et
Scaphusiani, qui huius belluę confoederati sunt eamque
susceptis armis defendunt), quam hęc res nostris cordi sit.
Significant nostri,quid ipsis videatur; si melius alii
praebuerint consilium, ipsi de suo cedent et aliud
amplexabuntur. Haec paucis, ne nihil per eos ad te darem;
reliqua ex ipsis percipies. Bene vale.
<timestamp>Bernę 23. aprilis 1557.</timestamp>
^$I[ohannes] Hall[erus] tuus.
<address>
[Adresse ...]: Cl[arissimo] viro d. Heinrycho Bullingero,
ecclesię Tigurinę pastori fidelissimo, domino et compatri
suo colendissimo charissimoque.
</address>
</content>
</letter>