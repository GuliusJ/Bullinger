<?xml version='1.0' encoding='UTF-8'?>
<letter id="44030" year="1574" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>17. April 1574</date>
</space_time>
<record>Zürich StA, E II 376, 241. / Orig. (Aut.)</record>
<print>Gr. III, 470f. Exc.</print>
<statue></statue>
<content>
S.   Eadem bene, colendissime d. pater, quae nuper Germanice
misi, hodie Latinis
verbis a d. Lentulo accipio tibique per quendam Logarnensem
mitto. Decumbit d.
Lentulus graviter podagra et in meis tibi immensas agit
gratias pro tam
honorifico tuo de libello suo iudicio et testimonio. Mittit
denuo illum ad d.
Gv[altherum], ut et ipse legat et de eo iudicet, antequam
imprimendum
mittat Genevam. Addit simul haec nova in meis, quas ad me
non ipse scripsit, sed
dictavit, in dubio esse, an Ioannes Austriacus discessurus
sit ex Italia in
Hispaniam necne; papam donasse eum rosa, quam in
quadragesima, quam vocant,
solet excantare. De pace Venetorum cum Turca neminem iam
dubitare; Turcam ingentem parare classem
Ocyssime.  Churię R[aetorum] 1574.  17. aprilis.
<signature>T[uus] t][otus] sub[iectissimus] Thobias Eglius.</signature>
Amplissimo viro d.d. Heinrycho Bullingero, Tigurinae
ecclesiae antistiti
primario, d. suo singulari observantia colendissimo.
Ann herr Bullinger, pfarrer zuͦ Zürich zuͦm Grosen
Münster.
</content>
</letter>