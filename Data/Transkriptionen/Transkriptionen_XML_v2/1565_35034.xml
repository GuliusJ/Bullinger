<?xml version='1.0' encoding='UTF-8'?>
<letter id="35034" year="1565" lang="de">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>24. März 1565</date>
</space_time>
<record>Zürich StA,  A 248. 2</record>
<print>Gr. II, S. 585.</print>
<statue></statue>
<content>
S. Eeerender herr und vatter, die sachen sind in disen landen dermaßen gestaltet, das wir der herren der Eidgnoßen gar wol bedörffend und ich iren träffenlich
fro bin; dan in disen löuffen hand sich vyler härtzen endteckt, und hatt man vyl und mengerley reden gehört.
Unsere h[erren] die Eidgnoßen habend den überrüter
von Zürich sampt dem überryter von Lucern mit brieffen in das Engadyn abgefertiget, daa dan 4 fändli söllend by einander syn.
Daa wartet man uff ein andtwort.
Hye zuͦ Cur ist man in großer rüstung.
Ich acht, myn h[err] burgermeister von Chaam werde ein copy des schrybens gaan Zürich überschicken.
Gestern hatt man
hye
uff ein nüws zesamen geschworen.
Gott gäbe gnaad und schicke es alles zuͦ guͦtem.
Geben zuͦ Cur, den 24. martii, anno domini 1565.
<ps>Die herren die Eidgnoßen handlend mit sonderem großem ernst, und hoffend sy, die sach wärdi von rächter bösi guͦtt; sy versächend sich einer zimlichem
antwort von den Engadineren.
Ego semper dubito, quid aequi expectandum sit ab hominibus, qui ius et aequum ignorant.
</ps>
</content>
</letter>