<?xml version="1.0" encoding="UTF-8" ?>
<letter id="1457">
<nr>1457</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>1. Februar 1541</date>
</space_time>
<vo>Autograph: Zürich StA, E II 365, 19 (Siegelspur)</vo>
<vo>ZZB, Ms S 49, 15 / Kopie <f1>Zit.: de Porta I 2, 182; F. Meyer, Locarno I 63.<fe></vo>
<re>Dank für übersandte Briefe von Bullinger bzw. aus Worms; bedauert die Verfolgung der Gläubigen. Hat auch das Empfehlungsschreiben für Johannes [Pontisella] erhalten; kann allerdings nicht viel für ihn tun, denn die Lage in Graubünden sieht düster aus; bittet darum, dass sich die Zürcher weiter
seiner annehmen und ihn bei Eignung im Kirchendienst verwenden. Findet es betreffend Leo Martini besonders anstößig, dass sich dieser mit fremdem Geld [aus Memmingen] davongemacht hat; sieht den Grund für das Übel in einem Alkoholproblem und auch in Martinis Frau. Über Johannes Travers kann er
nichts Bestimmtes berichten; die Büchlein [nach denen sich Bullinger erkundigt hat] besitzt Travers wohl nicht; Johannes Blasius hat sie ihm jedenfalls nicht geschickt. Aus Graubünden und Italien gibt es nichts Neues zu berichten. Gruß.
</re><tx>[Gedruckt: Graubünden, Korr. I 27f, Nr. 20.]
^$Gratiam et vitae innocentiam a domino.
^$Literas humanitatis tuae accepi, doctissime Bullingere,
primum binas, tuas scilicet et eas, quae ex Wormatia missae
sunt. Maxime quidem placet verbum dei sua claritate et
potentia hostes Christi territos reddere adeo, ut nec
collationem scripturarum incipere audeant; sed displicet
interim et crutiatum adfert caesaris immanitas. At ex deo
ista eiusque providentia prodeunt, fides probatioque fidei
per innocentum supplicia.
^$Deinde per Ioannem nostrum<f1>Johannes Pontisella.<fe> alteras misisti literas; in
illis mihi Ioannem commendas. Hoc utique facere paratissimus
sum pro posse meo, quod perexiguum est; nam sacerdotium meum
ita decurtarunt, ut mihi tenuiter et sordide vivendum sit
et, nisi provectioris iam aetatis essem, resignata hac aliam
ubicunque conditionem mihi quererem. Quapropter te plurimum
rogo aliosque dominos meos exoratos velim, ut deinceps atque
hucusque vobis commendatus sit, et si quid boni fructus ex
illo sperandum per dei gratiam, ad utilitatem vestrae
ecclesiae cessurum putamus. Nihil enim a nostris speramus;
ministri verbi fame macerantur et necantur apud nos etc.
^$De Leone Martini<f1>Wohl = Leo Aretius; vgl. Briefe von Zwick, 22. März, und Schuler, 29. April; Schuler an Myc., 20. Juni.<fe>, quod ex patria recesserit, ex causa
praescripta non accusarem, nisi aeris alieni a se contracti
solutionem facere [non] curaret. Hoc illi inest vitii, ut
aere alieno praemi molestum non sit; huius causa est
bibacitas, uxor etiam sua etc.
^$De Ioanne Traversio certa scribere non possum; non enim ad
nundinas has venit. Ioannes Blasius illi a manibus est, ut
emat libros et transmittat; qui non est conscius hos
libellos unquam transmisisse, unde certo putamus illum his
carere. Caeterum apud nos nihil agitur, quod scitu dignum
sit, neque in Italia, vel scripsissem.
^$Vale, vir eximie et charissime.
^$Ex Rhetiae Curia, kalendis februariis, [anno] etc. 41.
<un>Tibi deditus Iohannes Comander.
<lz>[Adresse .....] Eruditione et pietate
clarissimo viro Magistro Heinricho Bullingero, Tigurinae
ecclesiae antistiti, domino ac amico inter primos
observando.
</content>
</letter>