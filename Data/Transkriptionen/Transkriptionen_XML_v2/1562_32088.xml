<?xml version='1.0' encoding='UTF-8'?>
<letter id="32088" year="1562" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>25. Mai 1562</date>
</space_time>
<record>Zürich StA, E II 376, 65. / Orig.(Aut.)</record>
<print>Gr. II,  389 R.</print>
<statue></statue>
<content>
S. Tua (reverende pater) remitto omnia cum venerando fratre d.
Iulio, qui in Galliam proficiscitur; causam profectionis ex illo audies ipso.
D. Vergerius adhuc apud nos est, et quantum intelligo, septimanas aliquot hic haerebit; nec enim se expedire potest aut vult ante adventum d.
Coignetii, ut simul cum ipso res communes Rhetiae tractet.
Ex Gallia expecto certiora; sed interim adversarii se firmant.
Sed fiat voluntas domini.
De concilio nihil diligentiae praetermittam, maxime in nundinis
nostris, operam dabo, ut quid certi habeamus.
Certe hoc negotium pluribus dedi.
Mitto literas d.
Traversii, ex quibus intelliges nihildum actum esse; literas non est quod remittas, conscinde.
Totus nunc occupatus sum circa conciones et alia mercatus, qui instat, negotia; itaque plura non possum, sed ne habeo quidem, quod scribam.
Maximas tibi refero gratias, quod literas tantorum virorum communicaveris.
Vale, reverende pater.
<timestamp>Curię, 25. maii anno 1562</timestamp>
<signature>T[uus] Fab[ricius].</signature>
D. Bulling[ero].
</content>
</letter>