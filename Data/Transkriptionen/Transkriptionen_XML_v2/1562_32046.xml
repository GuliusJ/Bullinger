<?xml version='1.0' encoding='UTF-8'?>
<letter id="32046" year="1562" lang="lat">
<correspondents>
	<originator>Johannes Fabricius</originator>
	<addressee>Bullinger</addressee>
</correspondents>
<space_time>
	<place>[Chur]</place>
	<date>27. März 1562</date>
</space_time>
<record>Zürich StA, E II 376, 63. / Orig.(Aut.)</record>
<print>Gr. II,  374 R.</print>
<statue></statue>
<content>
S. Dominus Scipio impetravit ab amplissimis nostris dominis intercessione tua et nostra, quae voluit; est ergo, quod tibi gratias agat; clementissimos enim dominos est expertus, quod testificabitur ipse.
Velim ergo, si quando per occasionem liceret, aut ipse consulibus gratias ageres aut saltem in tuis ad me literis Germanice aspergeres aliquid eiusmodi, ex quo intelligere possent officia sua, quae promptissime praestitere, grata nobis et aliis piis accidisse.
^$Heri venit Vergerius praeter
omnem spem nostram et de multis multa; periclitari potius voluit hanc viam quam res tantas (ita ipse dicit, nondum audivi, quid sit), quas tractandas suscepit, negligere.
Ego omnia diligenter observabo adque te diligentissime perscribam.
Tu tibi eo nomine servabis, quo plura mihi experiri liceat; tacebo tantisper, dum veritatis negocium agatur mihique per religionem amplius tacere non datur.
Haec obiter et breviter et subito.
27. martii anno 1562.
<signature>T[uus] Fab[ricius].</signature>
Tu, quaeso, has literas legito et postea Rodolpho Collino affini reddendas curato.
Amplissimo viro d.
Heinrycho Bullingero, d.
et patri suo in Christo reverendo.
                                                                                          Tiguri.
</content>
</letter>