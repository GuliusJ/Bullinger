<?xml version="1.0" encoding="UTF-8" ?>
<letter id="34055">
<nr>34055</nr>
<correspondents>
	<originator>Stephan Zirler</originator>
	<addressee>Bullinger</addressee>
</correspondents>
<space_time>
	<place>Maulbronn</place>
	<date>12. April 1564</date>
</space_time>
<vo>Zürich StA, E II 345, 648. / Orig. Aut.</vo>
<dr></dr>
<re></re>
<note></note>
S. Accepi binas tuas literas, humanissime Bullingere, quibus iam propter summas occupationes respondere non possum; breviter autem significo occlusas esse vias
Lotharingici cardinalis praestigiis ac machinationibus; nihil efficiet saguinaria vulpecula; sit laus deo, qui hominis artes diligenter observant.
Itaque vos
bono animo iubeo esse.
Princeps noster reipublicae vestrae ac senatui Bernensi amantissime respondit.
Sed audi nova et tibi fortassis miranda: Instituimus hic
disputationem cum Virtembergicis theologis; consumpsimus fere triduum in refutanda ubiquitate, quae se solummodo dextera dei, maiestate Christi, inhabitatione
corporali divinitatis et aliis tibi cognitis argumentis defendit.
Ex adversariis sunt Brentius, Iacobus Andreae, qui antagonistam agit), Schnepffius, Valentinus
Vannius; ex nostris Boquinus, Olevianus, Ursinus, Dathenus, Erastus et Ehemius.
Deus felicem exitum colloquii largiatur; me Nazanzeni dictum et iuditium de
conventibus valde anxium atque sollicitum reddit.
In nostro principe vivam imaginem Constantini seu Martiani videres; tanta cura investigandae veritatis et
promovendae gloriae dei.
Plura non possum.
Erastus noster huic cartae aliquid addet.
Vale felicissime.
Maulbrunni  12. aprilis anno 64.
Tuus ex animo Stephanus Cirlerus, secretarius.
[Keine Adr., da die Rückseite den Anfang eines Briefes des Erastus vom gleichen Tag enthält.]
</content>
</letter>