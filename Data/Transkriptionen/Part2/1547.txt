<?xml version="1.0" encoding="UTF-8" ?>
<letter id="1547">
<nr>1547</nr>
<correspondents>
	<originator>Johannes Comander</originator>
	<addressee>Bullinger</addressee>
</correspondents>
<space_time>
	<place>Chur</place>
	<date>19. Juli [1541]</date>
	<note>Die Bestimmung des mutmaßlichen Jahresdatums erfolgt aufgrund der Wiederholung der Fürsprache für den Pfarrer, der seinen Sohn in Zürich studieren lassen will, vgl. Brief vom 7. Juni, Nr. 1529.</note>
</space_time>
<vo>Autograph: Zürich StA, E II 365, 31 (Siegelspur)</vo>
<vo>Kopie: ZZB, Ms S 50, 33<fn>Zit.: F. Meyer, Locarno 149 (Anm.).</fn></vo>
<re>Erneute Fürsprache für den werdenbergischen Pfarrer - gleicher Herkunft und gleichen Alters wie Zwingli [Jakob Hewer?] -, der seinen Sohn nach dem Schulbesuch in Chur in Zürich weiter studieren lassen will, um ihm eine Laufbahn als Pfarrer zu ermöglichen; um die finanziellen Verhältnisse des
Vaters steht es nicht zum Besten, viele Landpfarreien nötigen zu bescheidenem Lebenswandel; der Knabe ist Comander bekannt, da er ein halbes Jahr bei ihm wohnte; er begibt sich zu Margaretha, der einstigen Magd Zwinglis; [Johannes] Pontisella kennt ihn auch; Comander würde Bullinger liebend gerne
auch einmal einen Dienst erweisen. Ist begierig, den Ausgang des Regensburger Reichstages zu erfahren; es ist zu befürchten, dass der Kaiser eng mit dem Papst kooperiert, da der Gubernator von Mailand [Alfonso d'Avalos, Marchese del Vasto] die Protestanten schärfer als jemals zuvor verfolgen lässt.
Grüße, auch von Johannes Blasius und [Nikolaus Pfister, gen.] Baling.</re>
<tx>[Gedruckt: Graubünden, Korr. I 38f, Nr. 29.]
<tx>Gratiam et vitae innocentiam a domino.
^$Literas ad te iam pridem dederam, colendissime Bullingere;
an redditae sint necne, penitus ignoro. De quodam
adulescentulo scripseram, qui per biennium aut plus apud nos
Curiae literis operam navavit, Latinis et Grecis probe
iniciatus, cupiens deinceps Tiguri bonis literis incumbere.
Filius est evangelistae in comitatu Werdenbergensi, ditionis
Glareanae, viri honesti et probi et de evangelio optime
meriti, qui et Zvinglii nostri piae memoriae conterraneus et
coaetaneus fuit<f1>Hewer?<fe>. Qui animo syncero ac pio filium suum
evangelii ministerio consecrare desyderat, sed re familiari
minor est, quam ut id commode possit. Inopia enim premimur
plerique in terris nostris sacerdotibus parvis sustentati,
ut parce tenuiterque vivendum sit. Praecamur itaque
plurimum, quatenus gratia et auxilio tuo adiutus et
commendatus apud dominos venerabiles ut[!] distributionis in
pauperes aliqua saltem parte particeps fiat. Puer est bonus
et pius; ego illum per dimidium annum in mensa mea alui,
unde mihi cognitus est adeo, ut minime diffidam, quin
benefitium bene collocetur in eum. Divertit ille ad
Margaretam, quondam Zvinglii ancillam<f1>Vgl. Z VII 437, 17f; HBBW VII, Nr. 1049.<fe>; Pontasella illum
novit. Tu importunitati meae ignoscas, et si in gratiam aut
commodum tuum unquam aliquid potero, cupidissime faciam.
^$Caeterum de Ratisbonensibus comitiis, in quam catastrophen
diverterint, miramur valde.
^$Caesarem timemus Romano episcopo addictum esse et
coniunctum ut squamae in Behemot<f1>Vgl. Hi 41, 6.<fe>. Coniecturam ex hoc habemus: Gubernator ducatus Mediolani
christianos misere persequitur plus quam antehac unquam. Ad palinodiam turpissimam cogit et recusantes recantare in
servitutem nauticam damnat, etiam viros ingenuos et de optimo genere natos. Ex caesare habet hanc saevitiam marchio; ipse enim
non admodum infensus evangelio.
^$Vale.
^$Ex Curia Rhetiae, decimo quarto kalendas augusti.
^$Salvum exoptant te cum dilectissimis fratribus omnibus
Ioannes Blasius, Balingius et ego Comander.
<un>Tuus ex animo Ioannes Comander.
<lz>De comitiis si quid habes, communica nobis, ut coepisti.
<lz>[Adresse ......:] Ornatissimo
doctissimoque viro Magistro Heinrycho Bullingero, Tigurinae
ecclesiae antistiti, domino suo etamico observando.
<f1>+1^$Der Inhalt und ein Vergleich mit Nr. 000 [Comander 7.
Juni] erlauben ein sichere Einreihung ins Jahr 1541.<fe>
</content>
</letter>