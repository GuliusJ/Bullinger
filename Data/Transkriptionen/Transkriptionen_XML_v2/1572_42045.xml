<?xml version='1.0' encoding='UTF-8'?>
<letter id="42045" year="1572" lang="lat">
<correspondents>
	<originator>Tobias Egli</originator>
	<addressee>Bullinger</addressee>
</correspondents>
<space_time>
	<place>[Chur]</place>
	<date>22. März 1572</date>
</space_time>
<record>Zürich ZB, Ms F 182, 187.</record>
<print>Gr. III, S. 367.</print>
<statue></statue>
<content>
21. huius mensis martii bene custoditus sub septem signis
munitissimis d.
Rhetiensis appulit. Dici non potest, quam firmus ac bene
instructus Canus ille
exercitus sit, cuius numerus ac vires reliquis signis
omnibus minime cedit.
Medius inter duos equites in medio fere exercitu humilis
plane ac sine armis
(quibus omnibus ad cinguli quoque detractationem exutus
fuit, cum per deum
milites obtestatus rogasset suppliciter, ne committerent, ut
in Praegalliensium
manus deveniret, neque torqueretur quaestionibus ab ipsis
institutis, alioquin
sibi ipsi mortem antea consciscere velle) ad portas
perveniens cum paucis suis
stipatoribus intromissus est statimque ingressus descendit
ab equo rustico, quo
uti oportuit, ne elaberetur alio ac proprio, quo primo
utebatur, plus quam
furioso. Custoditur e regione curiae in domo quadam nova.
Aperte protestatur, si
capitis periculum sibi sit subeundum, plures alios eodem ac
forsan graviori
culpa teneri; quibus si idem supplicii eveniat, mortem se
non detracturum
deinceps. Nominat aperte praesidem Dietegium ac nonnullos
alios. Nisi
interveniant intercessiones efficaces, vereor, ne capitis
periculum quibusdam
incumbat. Deus nos tueatur sua gratia. Iustitiam omnes
clamant; at ea est
unicuique, non Rhetiensi soli suum attribuere. De caeteris
alias. Orate pro
nobis; nunc enim 21 signa nos totos exedunt ac
circumfremunt.
Ocyssime, anno 1572,  22. martii.
<ps>Tabellio vester protrahitur.
</ps>
</content>
</letter>