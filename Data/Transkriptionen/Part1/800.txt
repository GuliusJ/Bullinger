<?xml version="1.0" encoding="UTF-8" ?>
<letter id="800">
<correspondents>
	<originator>Joachim Vadian</originator>
	<addressee>Bullinger</addressee>
</correspondents>
<space_time>
	<place>St. Gallen</place>
	<date>18. April 1536</date>
</space_time>
<record>Autograph: Zürich StA, E II 338, 1375r.-v. (Siegelspur)</record>
<print></print>
<note>Gedruckt: Vadian BW V 324f</note>
<statue>
Ist froh, Bullinger zur Abfassung seines neuen Epistelkommentars
gedrängt zu haben, in dem die Greuel des römischen Götzen trefflich
beschrieben sind und der sicherlich weitherum grosse Wirkung haben wird,
weil Luther
zu scharf und Zwingli offenbar gar nicht ausdrücklich gegen den Papst
geschrieben hat; Bullinger hat überzeugend dargelegt, dass Paulus' Warnung
vor dem Antichrist den Papst meint. Da sich Papst Paul III. angeblich
auf die Seite des französischen Königs gestellt hat, könnten nun viele
Protestanten annehmen, der Kaiser würde der evangelischen
Lehre künftig gewogener sein.
</statue>
<content>
S. Quam bonam ego, Bullingere doctissime, operam navavi, si id
meis apud te literis sum assecutus, ut epistolis apostoli ad
Thessalonicenses, Thimotheum et Philemonem enarrandis+1
hoc plus operae
impenderis, quo ego te ardentius inhortatus fuerim, ne Romanum illud
idolum+2
levi manu tractares, sed suis coloribus orbi depingeres.
Depinxisti enim abominationem illam universam tanta fide, gratia,
libertate, iudicio, fiducia, ut non dubitem casum, quem spiritus domini
viginti iam annis molitur, te primum ceu Colophone adhibito+3
et brevem et certo per omnem Germaniam in foribus affuturum esse+4,
qui omnem illam simulatae pietatis camerinam non moveat solum, sed etiam
absorbeat.
Est quidem papa et a Luthero petitus+5,
sed amarulentius, quam ut iudicio
eius multi eruditorum ea in re putarint accedendum, ac nescio, an ex
professo unquam Zinglius noster in eum scripserit+6;
satis enim ei fuit
dogmata subvertere, quae talem eum effecerant, et exarmare hominem malis
artibus elatum, si nudus et spoliatus adigi fortasse ad resipiscentiam
posset. Tua vero (absit adulatio) diligentia factum est, ut facile et
citra controversiam id optimi et pientissimi quique sensuri sint, de
nullo antichristo seu filio perditionis+7
certius posteros apostolum
admonuisse quam de papa Romano; quippe ad verbum quadrant in hunc,
quicquid est a Paulo de homine peccati praedictum+8.
Proinde ex animo
gratulor studiosis tuam istam lucubrationem, //^^^'Sup(1375v.) nec minus
gaudeo factum meo consilio, ut accincto iam et parato+a
ad scribendum
hac in parte calcar adhibuerim+9
et in meam etiam gratiam minus te laborum pistrinum istud fregerit.
<p>Audio vero Paulum III. Caroli imperatoris hostem factum, totum se Gallo+10 dedidisse. Quae si vera sunt, quam facile foret Carolum ad illos converti toto impetu, qui ferre papam amplius nolunt, et olfacio iam
nunc eam occasionem observari quibusdam christianis magistratibus, ut,
quoniam spes sit maioris dissidii, hoc inde propensior evangelio futurus
sit imperator, quo se magis delusum contemptumque ab illo sentiet, cuius
dignitatem antea tam religiose est tutatus. Sed incerta sunt principum
consilia, quibus haud aliud magis precor, quam ut per domini gratiam vel
te doctore demum artes antichristi sint liquido cognituri et, quod
hactenus de scripturis deprehensum non est, saltem historia
recentiore praeeunte perdiscant.</p>
<p>Vale et me tuum esse sinito.</p>
<p>Sangalli, 18. die aprilis anno 36.</p>
<signature>
Ioach. Vadianus.
</signature>
<address>
(*Adresse darunter:*) (*Clariss*)imo+b
viro d. Henrycho (*Bulling*)ero+c,
sanctè ecclesiè (*Turicensis*)+d^^^^^nein, Tigurinae!^^^^^{
episcopo, domini^^^^^richtig: domino^^^^^{ suo colendo.
</address>
</content>
<note>
<print>
+a>parato  korrigiert aus  paratum.
 ^^^S'b-d.> Textverlust, entstanden beim Öffnen des Briefes.
</print>
<address>
+1>Bullingers Kommentar zu den
Thes-
sa-
lo-
ni-
cher- und
;Thessalonicher-
Pastoralbriefen und zum
Philemonbrief (HBBibl I 81) war im März 1536 bei
Froschauer in Zürich erschienen (vgl. HBD 24, 26f).
+2>der Papst. -- Vgl. oben Nr. 767, 12-15 mit Anm. 6.
+3>Vgl. Otto 88, Nr. 410.
+4>Zur Redensart vgl. Adagia, 2, 2, 85 (LB II 478).
+5>Vor allem in den Schriften "Adversus execrabilem Antichristi
bullam" bzw. "Widder die Bullen des Endchrists" von 1520 und "Passional
Christi und Antichristi" von 1521 (WA VI 593-612. 614-629; IX 677-715
mit Bildanhang).
+6>Zwingli hat keine gegen den Papst gerichtete Schrift
publiziert; allerdings bezeichnete er diesen immer wieder als
An-
ti-
christ
(vgl. Z IV 123, 16, u. ö.).
+7>2Thess 2, 3.
+8>Vgl. 2Thess 2, 3-10.
+9>Adagia, 1, 2, 47 (LB II 89).
+10>Franz I., dem französischen König.
;----------------------------------------------------------------------
</address>
</note>
</letter>