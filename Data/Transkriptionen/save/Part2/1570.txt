<?xml version="1.0" encoding="UTF-8" ?>
<letter id="1570">
<nr>1570</nr>
<correspondents>
	<originator>Bullinger</originator>
	<addressee>Joachim Vadian</addressee>
</correspondents>
<space_time>
	<place>[Zürich]</place>
	<date>22. September 1541</date>
</space_time>
<vo>Autograph: St. Germain, Kantonsbibliothek (Vadiana), Ms 34 (VBS V), 66 (Siegelspur)</vo>
^&xK: ZZB, Ms S 50, 93; Ms F 46, 673; Erw. JSG 31, 1906, 62; Milt
52. 65.^&x{
<re>Bittet um Verständnis, dass er wegen seiner Arbeitsbelastung nicht so oft schreiben kann; seine Predigttätigkeit, der Vorlesungsbesuch, die kirchlichen und häuslichen Angelegenheiten, die persönlichen und brieflichen Kontakte sowie die Arbeit an seinen exegetischen Werken nehmen seine ganze Zeit
in Anspruch. Die Pest hat in Zürich bislang erst wenige Opfer gefordert, im Gegensatz zu Bern - wie der Lenzburger Prädikant [Diebold Etter] persönlich mitteilte -, wo in zwei Tagen mehr als 80 Opfer zu beklagen waren; allerdings betraf es keinen der Stadtpfarrer und Ratsherren. Bullinger arbeitet
am 14.[!] Buch seines Matthäuskommentars [HBBibl I 144] und schickt Vadian eine Probe; der Kommentar ist von maßvollem Umfang, Bullinger mag überdimensionierte und weitschweifige Bücher nicht.
[Rudolf] Gwalther beschäftigt sich intensiv mit der Dichtkunst und übersendet ebenfalls eine Probe; Bullinger bittet Vadian, Gwalther - der die Tochter Zwinglis [Regula] geheiratet hat - zu schreiben und ihn zu er­muntern, mit seinen Studien fortzufahren.
[Christoph] Froschauer ist noch nicht aus Frankfurt zurückgekehrt, seine Rückkehr wird binnen acht Tagen erwartet; etwaige Neuigkeiten wird Bullinger Vadian übermitteln. Erbittet Neuigkeiten zum Türkenkrieg; wenn sich die Menschen nicht zu Gott wenden, wird sich die Situation nicht bessern; ähnlich
hat Gott früher zur Bestrafung der widerspenstigen Menschen auch schon Sanherib, Thiglath-Pileser und Nebukadnezar eingesetzt. Bullingers Mutter [Anna, geb. Wiederkehr] ist [am 16. August] verstorben.</re>
<tx>[Gedruckt: Vadian BW VI 73f, Nr. 1199.]
<tx>Gratiam et vitae innocentiam a domino.
^$Nec ego facile dixero, colendissime mi Vadiane, quam aegre
tuis caream literis. Nullae, mihi crede, tam sunt gratae
quam tuae, nec ex ullis aliis plus capio utilitatis et
fructus. Oro itaque et obtestor tuam humanitatem, ne propter
meam negligentiam aut propter meas verius occupationes,
quibus impeditus scribo rarius, tu quoque scribendi segnior
fias. Oneror contionibus satis crebris et laboriosis;
accedunt lectiones publicae, quarum diligens et sedulus sum
auditor; increscunt in dies ecclesiastica et domestica
negotio, quibus omnino deesse non possum. Impendendum quoque
amiculis aliquid boni temporis, iam quidem scribendo illis,
mox cum aliis commentando, quibus me negare non possum, cum
huc colloquendi gratia veniant. Interea cupio et illis, qui
longius dissiti sunt, praedicare Christum et laborantes in
eruendo sensu scripturarum iuvare. Commentor itaque et
scribo explanationes tantae scripturae ad praelum, quod
mirifice me angit ac premit. Quantulum iam credis mihi
superesse temporis, quo vel edam vel dormiam vel otio
honesto me recreem et corporis curam agam? Non enim nunc
turbas et vagitum numerosae sobolis recensebo, cum huiusmodi
querela non nisi risum commoveat auditoribus.
^$Pestis adhuc satis clementer saevit apud nos. Pauci
etiamnum excesserunt, ut nondum decumbientium infirmitas
mihi facessat negotium. Quid futurum sit, nescio. Opinor
autem, id nobis eventurum, quod aliis. Domini voluntas fiat!
Bernae plus quam hostiliter grassatur; attamen nemo dum
excessit vel ex contionatoribus in urbe vel senatoribus,
cuius mors reipublicae et ecclesiae detrimentum ferre
possit. Excesserunt 2 diebus 80 et amplius; ita enim retulit
contionator Lentzburgensis<f1>Diebold Etter.<fe>, qui inde
ad nos venit.
^$Ego in hisce negotiis molior 14. librum[libros?] comentariorum in
evangelium S. Matthaei, cuius mei studii specimen aliquod
hic mitto. Ora dominum, ut laboranti adsit. Quamquam vero
opus distinxerim in libros 14, non tamen excedet modum. Odi
enim vastos istos codices, nimiis ambagibus lectores
circumducentes.
^$Gvaltherus meus valde exercetur in poetica; mittit hic tibi
specimen. Quaeso, scribas studiosissimo iuveni; nam literae
tuae illi thesauri loco erunt. Hortare autem, ut pergat in
literis. Zvinglii, optimi viri, filiam uxori duxit.
^$Froschouerus nondum rediit a Franckfordia. Expectamus illum
et speramus intra octiduum hoc venturum. Is si quid
attulerit dignum, quod scias, optima fide communicabo. Cupio
enim tibi servire et gratificari ex animo.
^$Vale.
^$De Turcae rebus si quid certius habes aut fueris assecutus,
quaeso, ne ignorem. Utinam poenitentia et precibus primum,
deinde armis fidelibus nos opponeremus hosti tanto. Sed
urget fatum et impendit nobis ira dei, nec quisquam mihi
persuadebit res nostras habituras melius, nisi convertamur.
Excitavit dominus Sanherib, Telagphalasar et Nebuchodonozor,
a quibus peribunt, qui admonitionem dei fidelem respuunt.
Dominus misereatur nostri.
^$22. septembris anno 1541.
^$Mater mea feliciter ex hac vita migravit ad Christum.
<un>Tuus Bullingerus.
<lz>[Adresse .....:] Clarissimo viro
d[octori] Ioachimo Vadiano, Sangallensium consuli, domino
suo colendissimo.
</content>
</letter>