<?xml version='1.0' encoding='UTF-8'?>
<letter id="23280" year="1553" lang="lat">
<correspondents>
	<originator>Bullinger</originator>
	<addressee>Matthias Erb</addressee>
</correspondents>
<space_time>
	<place>ZÃ¼rich</place>
	<date>29. Dezember [1553]</date>
</space_time>
<record>Basel, . . . . . / Orig.</record>
<print>Ep.Calv. 1883 (XIV, 721f)</print>
<statue></statue>
<content>
Interea dum nullas scribo Servetus infelix Genevae coniectus
est in vincula. Contulerunt cum ipso fratres nostri. Superbe
et pertinaciter restitit bestia. Tandem disputata ad nos
misit amplissimus eius reipublicae senatus. Probavimus
sententiam fratrum. Damnavimus Serveti blasphemias. Idem
fecerunt aliae ecclesiae, Bernensis, Schaffhusiana,
Basiliensis etc. Quumque in blasphemiis pergeret, sub finem
octobris combustus est Genevae. Horrendis blasphemiis
refertum librum edidit sceleratus ille. Hoc referes
illustrissimo principi, quem miror ita silere.
Tiguri  29. decembris a natali domini 1554.
<signature>Bullingerus tuus.</signature>
Praestantissimo viro d. Matthiae Erbo, pastori Rychevillano,
domino et fratri suo colendo et caro.
                                          Rychenwyr.
</content>
</letter>