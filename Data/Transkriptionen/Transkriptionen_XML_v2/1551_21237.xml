<?xml version='1.0' encoding='UTF-8'?>
<letter id="21237" year="1551" lang="lat">
<correspondents>
	<originator>Pier Paolo Vergerio [=Vergerius]</originator>
	<addressee>Bullinger</addressee>
</correspondents>
<space_time>
	<place>Vicosoprano</place>
	<date>10. Oktober 1551</date>
</space_time>
<record>Orig. (Aut.)</record>
<print></print>
<statue></statue>
<content>
Vir clarissime, accepi heri tuas illas literas, quibus mihi
prolixe agebas gratias pro foedissimo libro illoillo, quem
miseram. Quid egisses, si bonum aliquem? Sed novi sensum
animi tui. Nunc non possum plura scribere et respondere ad
alia; at brevi hoc prÄ™stabo. Expecto nuncium, quem misi
etc. Audio Parmam iterum premi graviore obsidione missis
tribus milibus peditum a duce Florentinorum et premi etiam
Mirandulam. Bella, horrida bella, et Italiam, imo et Europam
totam multo spumantem sanguine cerno. Lege protestationem
regis in causa concilii; nam eam mitto. Supra, quam possim
scribere, fuit mihi iucundum, quod de Morosino scripsisti.
Com[m]endo tibi meos nepotes. Vale et brevi proprium nuncium
expecta a me. Salve cum omnibus fratribus. Vicosoprani,  10.
octobris 1551.
Vergerius.
[D.] H[enrico] Bullingero.
</content>
</letter>