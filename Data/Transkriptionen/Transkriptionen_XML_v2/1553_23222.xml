<?xml version='1.0' encoding='UTF-8'?>
<letter id="23222" year="1553" lang="lat">
<correspondents>
	<originator>Sebastien [=Sébastien, Sebastian] de l'Aubespine</originator>
	<addressee>Bullinger</addressee>
</correspondents>
<space_time>
	<place>Freiburg</place>
	<date>3. November [1553]</date>
</space_time>
<record>Zürich StA, E II 359, 2925. / Orig.(Aut.)</record>
<print></print>
<statue></statue>
<content>
S.P.  Hic egregius iuvenis mihi tuas reddidit, que grate
fuerunt. Ago gratias pro iis, que significasti, et rogo te,
mi Bullingere, ut scribas, cum veritatem eorum, que petebam
per ultimas meas, habueris. Agetur enim hoc anno serio inter
Caes[arem]et regem; nam rex non vult pacem, nec
fiet, quidquid tentent Caesar[eani], nisi principes
Germani in causa sint, quod non spero; non enim melius sue
libertati valedicere possunt. Omnia apud nos recta. Corsica
tota Galli; quam si Caesariani cum Genuensibus hac hyeme
aggrediuntur, ut dicunt,  excipientur a fortibus viris.
Ceterea in Gallia satis pacifica exceptis velitationibus
ordinariis, quę utrinque fiunt in limitibus. Filius
Cęsaris cogitat de ducenda regina Anglię; sed iamiam
audio illum milor de Courtenay, quam regina ex longo carcere
liberavit, ducturum. Expecto per primam postam novum
secretarium, qui tecum fuit, et ille ex Gallia certa omnia
adferet, quod statim significabo. Saluto dominos et te
unnice.
Vale bene, vir optime.
Ex Friburgo 3a novembris.
<signature>Tuus semper B[assafontaneus].</signature>
<address></address>
</content>
</letter>